<?xml version="1.0" encoding="UTF-8" ?>
<chapter id="udrzujte-pozornost-na-cili">
<title>Udržujte pozornost všech na&nbsp;cíli a každý den ho natírejte na&nbsp;červeno</title>

<abstract>
<para>Každý, kdo někdy vedl gildu nebo raid ve&nbsp;<indexterm><primary>World of&nbsp;Warcraft</primary></indexterm>World of&nbsp;Warcraft, se může naučit vést hejno. Stejně tak se to může naučit i většina podnikatelů, kteří vedli malé týmy závislé na&nbsp;<indexterm><primary>Důvěra</primary></indexterm>důvěře. V&nbsp;podstatě jde o&nbsp;stejné společenské a psychologické mechanizmy.</para>
</abstract>

<para>Kdybych musel vybrat jednu zásadní dovednost, která mi umožnila vést švédskou Pirátskou stranu po&nbsp;cestě od&nbsp;dvou řádků v&nbsp;chatovacím kanálu až do&nbsp;křesel v&nbsp;Evropském parlamentu, byly by to dovednosti a zkušenosti s&nbsp;<indexterm><primary>Řízení projektů</primary></indexterm>řízením projektů.</para>

<para>Pojem <indexterm><primary>Řízení projektů</primary></indexterm><emphasis>řízení projektů</emphasis> je v&nbsp;těchto souvislostech poněkud nevhodný. Když mluvíme o&nbsp;<emphasis>řízení</emphasis>, většinou tím myslíme shora přidělované pozice — převážně Dilbertovské ředitele se&nbsp;špičatým účesem. Jenže pořádné <indexterm><primary>Řízení projektů</primary></indexterm>řízení projektů není ani tak o&nbsp;řízení, ale spíše o&nbsp;vedení. Vedení není narozdíl od&nbsp;řízení přidělovaná pozice; vedení je stavem skupinové psychologie.</para>

<para>Poprvé mne o&nbsp;obrovském rozdílu mezi&nbsp;těmito dvěma koncepty, šéf a vůdce, školili během&nbsp;mého důstojnického výcviku ve&nbsp;švédské armádě. (Mám hodnost podporučíka.) Kdejaký blb se&nbsp;špičatým účesem může být dosazen do&nbsp;ředitelské pozice v&nbsp;organizačním diagramu, ale abyste mohli vést, musíte si <emphasis>zasloužit</emphasis> respekt a <indexterm><primary>Důvěra</primary></indexterm>důvěru lidí.</para>

<para>Organizace funguje nejlépe, když se obě tyto role sejdou v&nbsp;jedné osobě. V&nbsp;opačném případě organizace funguje mizerně.</para>

<para>Jádrem toho všeho je dělení konceptu <emphasis>zodpovědnosti</emphasis>. Ten se skládá ze&nbsp;dvou stejně důležitých částí — <emphasis>závazku</emphasis> za&nbsp;určitý výsledek a <emphasis>pravomoci</emphasis> daný výsledek zařídit. Závazky a pravomoci musejí při&nbsp;delegování zodpovědnosti jít ruku v&nbsp;ruce.</para>

<para>Dost často se můžete setkat s&nbsp;tím, že někoho požádají, aby „převzal zodpovědnost“ za&nbsp;neúspěšný vývoj, ale ve&nbsp;skutečnosti je to žádost o&nbsp;převzetí <emphasis>závazků</emphasis> za&nbsp;něco bez&nbsp;odpovídajících pravomocí. Jenže převzít závazky bez&nbsp;souvisejících pravomocí je totéž jako vzít na&nbsp;sebe vinu za&nbsp;události, které se pokazí zcela mimo&nbsp;vaši kontrolu. Takové závazky přijímají jen ti nejdychtivější a zároveň naivní lidé, a bohužel jsou až příliš často obětováni někým s&nbsp;mnohem bezohlednějšími ambicemi jako korporátní obětní beránci.</para>

<para>Opak, pravomoci bez&nbsp;závazků, je stejně špatný. Když se někomu podaří získat pravomoci bez&nbsp;souvisejících závazků, skoro v&nbsp;pozadí slyšíte Stalinův děsivý smích, jako když byla východní Evropa uvržena do&nbsp;otroctví.</para>

<important><para>Závazky a pravomoci musejí při&nbsp;delegování vždy jít ruku v&nbsp;ruce.</para></important>

<para>Ponaučení zní, že pravomoci a závazky musejí v&nbsp;konceptu zodpovědnosti vždy vystupovat společně. Ale upřímně, vedoucí vašeho hejna nebudou mít moc ani jednoho. Možná dostanou zodpovědnost za&nbsp;nějakou menší sumu v&nbsp;rozpočtu, jak se bude vaše hejno rozvíjet, dospívat a růst, ale jak víme, nemohou nikomu říkat, co má dělat — nikdo nemůže.</para>

<para>Proto by také organizační diagram kostry hejna měl lehce zaostávat za&nbsp;aktuální skutečností, jak jsme probírali v&nbsp;kapitole&nbsp;3. Nebudete nikoho dosazovat, aby vedl nějakou činnost — až si všimnete, že někdo danou činnost už vede a dobrovolně za&nbsp;ni přijal závazky, tak se ho slušně zeptáte, jestli by mu nevadilo, že tuhle skutečnost formálně oznámíte a udělíte mu příslušné pravomoci (pokud nějaké jsou).</para>

<para>Obdobně ty zásadní dovednosti pro&nbsp;<indexterm><primary>Řízení projektů</primary></indexterm>řízení projektů, které mi pomohly dovést švédskou Pirátskou stranu do&nbsp;Evropského parlamentu, nebyly z&nbsp;těch, které se učí na&nbsp;kurzech <indexterm><primary>Řízení projektů</primary></indexterm>řízení projektů — věci kolem&nbsp;milníků, harmonogramů, rozpočtů nebo zainteresovaných stran. Mnohem víc šlo o&nbsp;mezilidské dovednosti získané ze&nbsp;zkušeností: jak udržet skupinovou motivaci, soustředění, energii a snahu dosáhnout cíle.</para>

<para>Shodou okolností to byly dovednosti, které jsem se naučil jako podnikatel a projektový manažer během&nbsp;internetové horečky na&nbsp;konci 90.&nbsp;let.</para>

<para>Svou první firmu jsem založil v&nbsp;šestnácti letech a prvního zaměstnance jsem měl v&nbsp;osmnácti, takže jsem měl spoustu času se učit. Ale prostředí v&nbsp;<indexterm><primary>Doba internetové horečky</primary></indexterm>době internetové horečky bylo opravdu náročné, protože lidé nepracovali pro&nbsp;peníze.</para>

<para>V&nbsp;té době byl všude takový nedostatek zkušených programátorů, systémových architektů a analytiků, že lidé v&nbsp;podstatě mohli přijít do&nbsp;libovolné společnosti a říct: „Zdravím, chtěl bych tady pracovat.“ A odpověď té společnosti byla: „Ano, pane/madam — jaký si představujete plat?“</para>

<para>V&nbsp;takovémto prostředí, kde lidé doslova sehnali novou práci do&nbsp;oběda, když se jim během&nbsp;ranní porady zachtělo odejít z&nbsp;té staré, bylo naprosto zřejmé, že lidé nepracovali pro&nbsp;peníze. Lidé vkládali svoji energii, pozornost a nasazení v&nbsp;zájmu změny světa k&nbsp;lepšímu. Že díky&nbsp;tomu měli postaráno o&nbsp;jídlo a nájem byla jen nutná položka odškrtnutá ze&nbsp;všedního seznamu.</para>

<para>Tedy psychologie této doby — vedení společností a projektů během&nbsp;internetové horečky — se shoduje s&nbsp;vedením hejna téměř dokonale. Ani v&nbsp;hejnu lidé nepracují kvůli&nbsp;výplatě (protože žádnou nedostávají), ale investují svoji energii, pozornost a nasazení, aby svět udělali o&nbsp;něco lepším. Proto jsou fungující způsoby vedení v&nbsp;podstatě identické.</para>

<para>Tím samozřejmě padá mýtus, že skupinu dobrovolníků není možné vést stejným způsobem jako firmu. Vedení je v&nbsp;obou případech naprosto stejné. Vedení je <emphasis>psychologie</emphasis>, nemá moc společného s&nbsp;výplatní páskou a mnohem více souvisí s&nbsp;hluboko zakořeněným společenským naprogramováním lidských bytostí.</para>

<para>Když jsem vedl švédskou Pirátskou stranu, používal jsem úplně stejnou sadu dovedností jako když jsem podnikal. A hejno to dovedlo až do&nbsp;Evropského parlamentu, takže těžko můžete zpochybňovat výsledky.</para>

<section id="rizeni-projektu-a-samoorganizace">
<title>Řízení projektů a samoorganizace</title>

<para>Když poprvé sledujete samoorganizaci v&nbsp;akci, bude vám to připadat jako kouzlo. Po&nbsp;přednesení své vize uvidíte, jak se vaši posluchači začnou sami organizovat, aby vaši vizi naplnili, aniž byste jim museli dávat pokyny — nebo vůbec zasahovat.</para>

<para>Trik je tedy v&nbsp;tom, jak svou vizi přednést. Kdybych měl na&nbsp;tuto otázku dát rychlou odpověď, řekl bych „s&nbsp;veškerým nadšením, které dokážete sebrat z&nbsp;hloubi svého srdce, svým plamenným hlasem a odhodláním v&nbsp;hloubi vašich očí.“ Vaše touha změnit svět k&nbsp;lepšímu z&nbsp;vás musí pozitivně sálat, a především musíte sdělit tři hodnoty:</para>

<literallayout>— My to dokážeme.
— Změníme svět k&nbsp;lepšímu.
— Bude to pro&nbsp;nás dřina, ale stojí to za&nbsp;to.</literallayout>

<para>Určitě jste si všimli, že v&nbsp;souvislosti se&nbsp;změnou světa všude používáme zájmeno „my“. To je zásadní. Nikdy neříkáme „Potřebuji, aby někdo udělal X,“ a neříkáme ani „Ty bys měl dělat X.“ Vždycky říkáme jen „Všichni potřebujeme, aby se zařídilo X.“ Nemusíte na&nbsp;nikoho ukázat ani naznačovat, kdo by to měl udělat. Někdo to zařídí.</para>

<important><para>Citlivou ale důležitou součástí vedení hejna je neustále používat zájmeno „my“.</para></important>

<para>Podívejme se na&nbsp;ty tři hodnoty jednu po&nbsp;druhé.</para>

<variablelist>
<varlistentry>
<term><indexterm><primary>My to dokážeme</primary></indexterm>My to dokážeme:</term>
<listitem><para>Jednou z&nbsp;věcí, které hejnu dodávají energii, je zjištění, že obrovské počty aktivistů dokáží pohnout světem a že ten úkol vypadal neproveditelně, naprosto nedosažitelně, než jste na&nbsp;scénu přišli vy s&nbsp;tímhle bláznivým nápadem. Může to být změna světové politiky v&nbsp;nějaké malé ale důležité záležitosti, může to být cesta na&nbsp;Mars, může to být vymazání celého zastaralého průmyslového odvětví ze&nbsp;světa prostřednictvím&nbsp;nového disruptivního produktu nebo služby, může to být vyřešení světových hladomorů, negramotnosti nebo nemocí. Nemiřte na&nbsp;nic menšího než na&nbsp;Měsíc! Až si spočítáte potřebná čísla, jak jsme probírali v&nbsp;kapitole&nbsp;1 a&nbsp;2, a vysvětlíte hejnu, že váš bláznivý nápad je opravdu proveditelný, hejnem začnou s&nbsp;hlasitým burácením létat modré záblesky energie. Lidé budou vypadat opojení vzrušením, že se toho mohou účastnit. I vy se nechte opojit.</para></listitem>
</varlistentry>
</variablelist>

<para>(Mimochodem, můžete a měli byste jít ještě dál. Na&nbsp;Měsíci jsme přece už byli. Všichni to vědí. Takže miřte na&nbsp;Mars! Takový projekt by lidi nadchl, <emphasis>uchvátil</emphasis> by je. Oproti&nbsp;tomu hejno nikdy nenadchnete plánem udělat ten nejprofesionálnější daňový audit.)</para>

<important><para>Pořád opakujte „Bude to dřina,“ „Změní to svět,“ „My to dokážeme.“</para></important>

<variablelist>
<varlistentry>
<term>Změníme svět k&nbsp;lepšímu:</term>
<listitem><para>Neustále opakujte svou vizi, jak úžasně bude svět vypadat, až hejno naplní své plány, a jak skvělé to bude pro&nbsp;lidstvo jako celek. (Metodologie hejna funguje jen pokud usilujete o&nbsp;všeobecné dobro. I kdyby se vám podařilo hejno krátkodobě zaměřit na&nbsp;nenávist a nesnášenlivost, ze&nbsp;všech vašich hodnot se stanou hodnoty organizace. Tudíž by se hejno vybudované na&nbsp;nedůvěře rychle rozložilo zevnitř vlastními negativními sklony a zhroutilo, rozštěpilo a rozpadlo by se do&nbsp;nicotnosti.) Hejna popisovaná v&nbsp;této knize se snaží zapsat do&nbsp;učebnic dějepisu na&nbsp;základě vzájemné <indexterm><primary>Důvěra</primary></indexterm>důvěry k&nbsp;dosažení nemožného. Lidé oddaní cíli vašeho hejna to dělají proto, aby zanechali stopu v&nbsp;dějinách. Měli byste vysvětlovat, že přesně to se stane, až hejno uspěje. (A úspěšná cesta na&nbsp;Mars by se <emphasis>opravdu</emphasis> dostala do&nbsp;učebnic dějepisu, stejně jako vymýcení negramotnosti.)</para></listitem>
</varlistentry>

<varlistentry>
<term>Bude to dřina:</term>
<listitem><para>Jedna klíčová hodnota, ze&nbsp;které nikdy nesmíte slevit, je vaše <indexterm><primary>Upřímnost</primary></indexterm>upřímnost. Vždy musíte stav hejna a jeho umístění ve&nbsp;světě oznamovat přesně tak, jak ho vnímáte, i když to znamená říct lidem, že hejno má problémy nebo nenabírá spád. (Vždy byste ale měli vymyslet alespoň jednu možnost, jak z&nbsp;té špatné situace ven, a oznámit i tu — jako že <emphasis>my to dokážeme</emphasis>.) Hlavní zásada je, že by si lidé neměli myslet, že změnit svět k&nbsp;lepšímu půjde snadno nebo bez&nbsp;námahy. Říkali jste <emphasis>rozhodně možné</emphasis>. Neříkali jste <emphasis>snadné</emphasis>.</para></listitem>
</varlistentry>
</variablelist>

<para>Jakmile tohle hejnu vysvětlíte, začnete si všímat lidí uvažujících, jak by to mohli pomoct zařídit. Když takto uvažuje pár tisíc aktivistů, dějí se zázraky.</para>

<para>Zároveň je zásadní, abyste kostře hejna umožnili dále živelně růst. Trénujte své nejbližší důstojníky v&nbsp;metodologii a technikách hejna popsaných v&nbsp;této knize nebo zremixovaných podle&nbsp;vašeho vlastního stylu a pomáhejte jim hledat nové důstojníky do&nbsp;prázdných políček sousedících s&nbsp;jejich políčkem v&nbsp;diagramu. Vaše hejno bude vždy růst zevnitř směrem ven — růst může pouze na&nbsp;okrajích, k&nbsp;tomuto konceptu se vrátíme v&nbsp;kapitole&nbsp;8.</para>

<para>Je to součástí nezbytného škálování do&nbsp;šířky.</para>
</section>

<section id="pripravte-verejny-harmonogram">
<indexterm class="startofrange" id="index-harmonogram-sekce"><primary>Harmonogram</primary></indexterm>
<title>Připravte pro&nbsp;všechny veřejný harmonogram</title>

<para>Klíčovým nástrojem <indexterm><primary>Řízení projektů</primary></indexterm>řízení projektů je <emphasis>harmonogram</emphasis>. Mezi&nbsp;současnost a úspěch budete muset přidat <indexterm><primary>Podúkoly</primary></indexterm>podúkoly k&nbsp;vyřízení s&nbsp;rozestupem asi osmi týdnů. Může vám to připadat jako popření samoorganizace, ale není tomu tak: říkáte tím hejnu, jaké věci je třeba udělat na&nbsp;cestě z&nbsp;bodu A do&nbsp;bodu B. Neříkáte, kdo by měl dělat co a kdy.</para>

<para>Je pro&nbsp;to mnoho dobrých důvodů. Prvním je samozřejmě podpoření počáteční energie důvěrou ve&nbsp;schopnost hejna dosáhnout výsledku:</para>

<literallayout><emphasis>— Poletíme na&nbsp;Mars!
— Jo!
— Jo… ale, hmm, jak že se tam dostaneme?
— No…</emphasis></literallayout>

<para>Vypsání <indexterm><primary>Podúkoly</primary></indexterm>podúkolů, v&nbsp;projektovém žargonu <indexterm><primary>Milníky</primary></indexterm><emphasis>milníků</emphasis>, s&nbsp;rozestupem dvou měsíců v&nbsp;harmonogramu oznamuje cestu od&nbsp;současnosti k&nbsp;úspěchu, která nejen pomůže lidem uvěřit hejnu, ale zároveň jim pomůže vybrat si činnosti podstatné pro&nbsp;aktuální fázi projektu. Každý podúkol musí být přesvědčivý, smysluplný, dosažitelný a musí jasně přispívat k&nbsp;celkovému úspěchu. Současně to pomůže stmelit hejno do&nbsp;špičkových pracovních týmů, které dělají zázraky se&nbsp;směšným rozpočtem (nebo častěji dokonce s&nbsp;nulovým rozpočtem).</para>

<para>Jako konkrétní příklad, prvním podúkolem švédské Pirátské strany bylo zaregistrovat stranu u&nbsp;švédského Volebního úřadu. Když byla strana založena 1.&nbsp;ledna 2006, termín pro&nbsp;registraci byl o&nbsp;osm týdnů dál. Potřebovali jsme patnáct set podpisů od&nbsp;občanů známé totožnosti s&nbsp;volebním právem v&nbsp;nadcházejících volbách. To se ukázalo jako ideální úkol na&nbsp;stmelení oblastních skupin: byla to překážka k&nbsp;překonání, byl stanoven termín, bylo to splnitelné a naprosto zřejmě to přispívalo k&nbsp;celkovému úspěchu. Uspořádali jsme soutěž mezi&nbsp;třiceti počátečními skupinami, kde vítězové v&nbsp;celkovém počtu podpisů a relativním počtu podpisů vzhledem&nbsp;k&nbsp;velikosti příslušné oblasti oba získají originální potvrzení o&nbsp;registraci. Vtipná cena, za&nbsp;kterou jsme si museli trochu připlatit — za&nbsp;vystavení několika originálů potvrzení — ale velmi symbolická a vděčná při&nbsp;budování hnutí, které změní svět.</para>

<para>Všimněte si, že jsem nikomu neříkal, jak ty podpisy sbírat. Tady přišlo na&nbsp;scénu samoorganizační myšlení a všichni začali sdílet své zkušenosti v&nbsp;obřím kolektivním vědomí umíněném k&nbsp;úspěchu bez&nbsp;sebemenšího strachu z&nbsp;učení se metodou pokusu a omylu, jak jsme probírali v&nbsp;předchozí kapitole. Jedním z&nbsp;našich nejlepších sběračů podpisů byl ve&nbsp;finále aktivista jménem Christian Engström, který nastavil laťku ostatním: dalo se nasbírat dvacet podpisů za&nbsp;hodinu, pokud jste byli venku v&nbsp;ulicích uprostřed nákupní špičky. Dnes je tento aktivista europoslancem.</para>

<para>Druhý důvod, proč potřebujete <indexterm><primary>Podúkoly</primary></indexterm>podúkoly s&nbsp;rozestupem osmi týdnů ve&nbsp;viditelném veřejném harmonogramu, je vytvoření <indexterm><primary>Naléhavost</primary></indexterm><indexterm><primary>Pocit naléhavosti</primary></indexterm>pocitu naléhavosti. Obecně, pokud je něco dále v&nbsp;budoucnu než za&nbsp;osm týdnů, vůbec se tím nezabýváme, je to jen nahodilý cíl někdy do&nbsp;budoucna. Vaši vizi je nutné rozdělit na&nbsp;části dostatečně malé na&nbsp;to, aby každý neustále v&nbsp;krátkodobém horizontu viděl nějaký blížící se cíl.</para>

<para>Mohl bych tu jmenovat spoustu softwarových projektů, které měly trvat dva roky a začínaly bez&nbsp;podobného dělení, jenže s&nbsp;blížícím se termínem se u&nbsp;každého z&nbsp;nich zjistilo, že se to nestihne. I když už jsou to uzavřené kapitoly, nebudu tady ty projekty jmenovat — převážně ze&nbsp;slušnosti, ale možná i kvůli&nbsp;zákeřným dohodám o&nbsp;mlčenlivosti — ale podělím se s&nbsp;vámi o&nbsp;tohle moudro ohledně&nbsp;<indexterm><primary>Řízení projektů</primary></indexterm>řízení projektů:</para>

<literallayout><emphasis>— Jak se projekt zpozdí o&nbsp;rok?
— Den po&nbsp;dni.</emphasis></literallayout>

<para>Klíčem k&nbsp;vydání hotového projektu v&nbsp;termínu je držet se harmonogramu <emphasis>celou dobu</emphasis>. To z&nbsp;nedodržení harmonogramu ještě nedělá selhání hejna; spíše jste vy jako vedoucí projektu měli od&nbsp;začátku očekávat možné odchylky oběma směry a zahrnout je do&nbsp;plánu. Během&nbsp;přípravy vývojových plánů je obvykle prozíravé nechat 10&nbsp;procent času z&nbsp;každého podúkolu vyhrazeného pro&nbsp;nepředvídané události. Pouze vy můžete vědět, jak se tohle vztahuje na&nbsp;vaše hejno, ale klíčem je <emphasis>upravovat</emphasis> harmonogram a plán kvůli&nbsp;započítání změn ve&nbsp;vrtkavé realitě. Minulé události nemůžete změnit, ale můžete přeplánovat budoucnost a přizpůsobit se tomu, co se již stalo.</para>

<important><para>Zviditelněte všechny cíle a ukazujte, jak jste s&nbsp;nimi daleko.</para></important>

<para>Každý den musíte zajišťovat, aby si každý člen hejna mohl zkontrolovat, jak daleko hejno jako celek pokročilo k&nbsp;nejbližšímu podúkolu a konečnému cíli. Denně přede&nbsp;všemi natírejte cíle jasně červenou barvou; zviditelněte všechny cíle a ukazujte, jak jste s&nbsp;nimi daleko.</para>
<indexterm class="endofrange" startref="index-harmonogram-sekce"/>
</section>

<section id="zadavame-viditelne-motivujici-a-zapojujici-ukoly">
<indexterm class="startofrange" id="index-metriky-sekce"><primary>Metriky</primary></indexterm>
<title>Zadáváme viditelné, motivující a zapojující <indexterm><primary>Úkoly</primary></indexterm>úkoly</title>

<para>Hráli jste někdy <indexterm><primary>World of&nbsp;Warcraft</primary></indexterm>World of&nbsp;Warcraft (nebo třeba libovolnou jinou moderní hru)? Jako jedna z&nbsp;věcí tam na&nbsp;lidi působí návykově to, že je vždy na&nbsp;výběr spousta možností, jak získat nějakou odměnu. Když si vezmeme <indexterm><primary>World of&nbsp;Warcraft</primary></indexterm>World of&nbsp;Warcraft, můžete postoupit na&nbsp;další level (podle&nbsp;doprovodného zvukového efektu se tomu říká „<indexterm><primary>Ding</primary></indexterm>ding“), můžete trénovat dovednosti, můžete prozkoumávat mapu, můžete zbohatnout atd. V&nbsp;<indexterm><primary>Battlefield&nbsp;3</primary></indexterm>Battlefield&nbsp;3 a podobných hrách můžete získat spoustu vyznamenání podle&nbsp;toho, jakým stylem budete hrát. Vždycky můžete usilovat o&nbsp;něco, co vyhovuje vašemu vkusu.</para>

<para>Tato koncepce, že bez&nbsp;ohledu na&nbsp;váš vkus budete mít vždy na&nbsp;očích nějakou lákavou veřejnou odměnu, o&nbsp;kterou můžete usilovat, je pro&nbsp;úspěšné hejno klíčová. Z&nbsp;velké části se toho dá dosáhnout prostě jen zveřejněním spousty různých metrik. Kdykoliv budete něco veřejně měřit, lidé se to začnou snažit zlepšit prostřednictvím&nbsp;samoorganizace bez&nbsp;dalších zásahů z&nbsp;vaší strany.</para>

<para>Ještě jednou si to zopakujme, protože jste to určitě během&nbsp;čtení jen rychle přelétli a pro&nbsp;celý koncept vedení hejna je to klíčové:</para>

<para>Kdykoliv budete něco veřejně měřit, lidé se to začnou snažit zlepšit prostřednictvím&nbsp;samoorganizace.</para>

<para>V&nbsp;podstatě je to tak jednoduché a tak složité. Švédská Pirátská strana otevřeně zveřejňuje souhrny bilance, majetku, dluhů a příspěvků (jak to dnes ostatně dělá spousta politických organizací, ale v&nbsp;roce 2006 to byla vzácnost). Lidé se díky&nbsp;tomu snaží překonávat stále nové a nové rekordy v&nbsp;objemu příspěvků.</para>

<para>Totéž platí pro&nbsp;počet členů a zvláště rychlost jeho růstu.</para>

<para>Totéž pro&nbsp;rychlost odpovědí na&nbsp;<literal>e-maily</literal>. Publicitu ve&nbsp;starých médiích (televizi, rozhlasu a novinách). Zmínky na&nbsp;blozích a Twitteru. A tak dále.</para>

<para>(Někteří lidé to označují za&nbsp;<indexterm><primary>Gamifikace</primary></indexterm><emphasis>gamifikaci</emphasis>, což je pojem, který může vyznívat zbytečně hanlivě. Neznamená to odvádět nekvalitní práci, protože se během&nbsp;práce flákáte a představujete si, že hrajete hry; jde především o&nbsp;hledání možností, jak během&nbsp;provádění špičkové práce spustit v&nbsp;mozku pocity uspokojení, podobně jako to umí úspěšné počítačové hry.)</para>

<important><para>Vše, co budete veřejně měřit, se bude zlepšovat. Dávejte si pozor, abyste měřili správnou věc.</para></important>

<para>Z&nbsp;toho vyplývají tři důležité věci. Zaprvé závěr, že se věci, které neměříte, nebudou řešit dobře nebo vůbec. To je částečně pravda. Některé úkoly jsou zábavné samy o&nbsp;sobě, a díky&nbsp;tomu se budou dělat i tak — zvláště to platí pro&nbsp;společenské a tvůrčí aktivity. Rutinní činnosti, které jsou každý den stále stejné, potřebují nějaký zřetelný motivační mechanizmus, případně ještě účinnější by byl soutěžní prvek.</para>

<para>Jako příklad si vezměme <indexterm><primary>Odpovídání na&nbsp;<literal>e-maily</literal></primary></indexterm>odpovídání na&nbsp;<literal>e-maily</literal>. Odpovídání na&nbsp;<literal>e-maily</literal> odeslané hejnu na&nbsp;nějakou veřejnou adresu pro&nbsp;žádosti o&nbsp;informace rozhodně není nijak zvlášť viditelná činnost, ani není nijak zvlášť tvůrčí, přesto je to jedna z&nbsp;těch důležitých. Až se vás stará média rozhodnou vyzkoušet, rychlé, slušné a správné odpovědi mohou vaše hejno vyzdvihnout, nebo potopit. Proto je tomu třeba věnovat pozornost.</para>

<para>Velmi účinným řešením tohoto dilematu je využití interních <indexterm><primary>Soutěže</primary></indexterm>soutěží o&nbsp;vtipné ceny. (Věcné ceny by se v&nbsp;hejnu měly dávat jednotlivcům jen výjimečně — vždy pěstujte týmovou práci.) Vytvořte týmy podle&nbsp;dělení do&nbsp;zeměpisných oblastí nebo libovolné jiné dělící čáry a nechte je mezi&nbsp;sebou soutěžit v&nbsp;rychlém odesílání užitečných odpovědí.</para>

<para>Tohle je druhý vyplývající postřeh. Když měřením stavu úkolů zajistíte jejich plnění (a opravdu neexistuje žádné omezení, kolik metrik můžete nebo byste měli zveřejňovat), pak úkoly měřené v&nbsp;interních <indexterm><primary>Soutěže</primary></indexterm>soutěžích se budou plnit ještě víc. Jak už jsem dříve zmínil, takto jsme těsně po&nbsp;založení švédské Pirátské strany stmelili organizaci během&nbsp;sbírání podpisů pro&nbsp;oficiální registraci strany. Na&nbsp;počet <indexterm><primary>Soutěže</primary></indexterm>soutěží probíhajících ve&nbsp;stejnou dobu existuje společenský limit, který je nejspíše větší než jedna, ale menší než pět — to musíte zjistit vy a vaše hejno.</para>

<para>Třetím postřehem je naprosto zásadní důležitost měření té <emphasis>správné věci</emphasis>. Koluje spousta odstrašujících historek o&nbsp;lidech, kteří měřili něco trochu nesprávného, a ve&nbsp;finále to vedlo k&nbsp;příšerným výsledkům.</para>

<para>Poučení z&nbsp;třetího bodu zní, že některé věci nejde měřit přímo, takže musíte najít nějakou jinou věc, kterou měřit <emphasis>jde</emphasis> a má předpokládanou nebo známou <emphasis>korelaci</emphasis> s&nbsp;tím, co chcete měřit ve&nbsp;skutečnosti. Jako příklad si vezměme spotřebu alkoholu. Spotřebu alkoholu v&nbsp;dané zemi nejde měřit přímo, ale můžete měřit <indexterm><primary>Prodej alkoholu</primary></indexterm><emphasis>prodej</emphasis> alkoholu. To se dělalo ve&nbsp;Švédsku před&nbsp;pár desítkami let a úřady zodpovědné za&nbsp;veřejné zdraví jásaly, že spotřeba alkoholu — jak to chápali a prezentovali v&nbsp;médiích — každoročně neustále klesala.</para>

<para>Pak někdo na&nbsp;vysokém postu zjistil, že Švédové asi ze&nbsp;třetiny pijí <indexterm><primary>Vodka pálená načerno</primary></indexterm>načerno pálenou vodku, čistou nebo s&nbsp;příchutí. (Doplním, že je to hrdý výrobek našeho lidu.) Ta se nikdy neprodávala v&nbsp;licencovaných obchodech, a tedy se do&nbsp;statistik nedostala. Byrokraté žijící pro&nbsp;nařízení a regulace vycházeli ze&nbsp;špatných předpokladů — že lidi alespoň trochu zajímá, co v&nbsp;tomto ohledu říká zákon — a spotřeba alkoholu ve&nbsp;skutečnosti celou dobu stoupala, což v&nbsp;důsledku špatné metriky vedlo k&nbsp;chybným závěrům a špatným politickým rozhodnutím.</para>

<para>V&nbsp;softwarovém průmyslu je podobných příkladů bezpočet. Odměňování lidí za&nbsp;hledání bugů je běžným příkladem takových <indexterm><primary>Heisenbergovské metriky</primary></indexterm><emphasis>Heisenbergovských metrik</emphasis>.</para>

<para>(Werner Heisenberg byl fyzikem a průkopníkem <indexterm><primary>Kvantová fyzika</primary></indexterm>kvantové mechaniky. Kvantová mechanika je nepochopitelná, její studium je čirý masochismus a naštěstí je daleko mimo&nbsp;rámec této knihy. Pro&nbsp;nás je podstatné pouze to, že na&nbsp;kvantové úrovni nelze něco měřit, aniž byste to zároveň nezměnili. Tohle ve&nbsp;skutečnosti neobjevil Heisenberg, ale podobné jevy jsou přesto pojmenovány po&nbsp;něm, protože to byl známý kvantový fyzik, který objevil něco úplně jiného.)</para>

<para>Když někdo dostává odměnu za&nbsp;hledání bugů, pak z&nbsp;definice měříte nacházení bugů, a nejspíše to i zveřejníte, abyste vyzdvihli nejlepší hledače bugů jako příklad hodný následování. Jenže ve&nbsp;chvíli, kdy tohle začnete měřit a odměňovat za&nbsp;to lidi, část lidí věnujících se hledání bugů si odměnu rozdělí s&nbsp;vývojáři, kteří bugy <emphasis>úmyslně vytvoří</emphasis> a řeknou jim, kde hledat. Proto pokud stav hejna měříte špatně, může to hejno v&nbsp;měřeném ohledu zcela změnit.</para>

<blockquote><para>„Dneska odpoledne si naprogramuju nový mikrobus.“</para>
<attribution><indexterm><primary>Wally</primary></indexterm>Wally, z&nbsp;komiksu „Dilbert“</attribution></blockquote>

<para>Tohle je typickým příkladem Heisenbergovských metrik. Podobný efekt zafungoval i u&nbsp;stránky <emphasis><literal>mp3.com</literal></emphasis>, která byla průkopníkem obchodního modelu hudby v&nbsp;cloudu. (Dokonce tolik předběhli dobu, že je kopírovací průmysl uvláčel po&nbsp;soudech, zbytky odkoupil za&nbsp;pár šupů a rozpustil je.) V&nbsp;roce 2001 spustili experiment nazvaný <emphasis><literal>pay-for-play</literal></emphasis>, ve&nbsp;kterém hudebníci dostávali část zisku firmy rozpočítanou mezi&nbsp;všechny hudebníky na&nbsp;<literal>mp3.com</literal> podle&nbsp;toho, jak často si je uživatelé na&nbsp;tom webu přehrávali. Tedy pevně dané množství peněz se mělo rozdělit mezi&nbsp;hudebníky na&nbsp;<literal>mp3.com</literal> podle&nbsp;objektivní metriky jejich popularity měřené počtem přehrání skladeb daného hudebníka na&nbsp;webu <literal>mp3.com</literal>.</para>

<para><emphasis>Bzzzzt</emphasis>. Hodně špatný nápad. Ale díky za&nbsp;pokus.</para>

<para>Co následovalo potom bylo naprosto předvídatelné — všichni chtěli finančně podpořit svého oblíbeného hudebníka, a tak na&nbsp;všech počítačích v&nbsp;dosahu zapli přehrávání písniček daného hudebníka z&nbsp;webu <literal>mp3.com</literal>, ale s&nbsp;vypnutým zvukem, aby to nikoho nerušilo. Někteří naprogramovali přehrávací roboty, aby danou hudbu streamovali pořád dokola a nafukovali tak umělá čísla, která se pak přeměnila v&nbsp;peníze. Heisenbergovská metrika.</para>

<para>Shrnuto a podtrženo, musíte zobrazovat nejen stav dokončení nejbližšího podúkolu a konečného cíle hejna, ale i spoustu dalších metrik zobrazujících celkovou pracovní kondici hejna. Zvláště byste si měli dávat pozor na&nbsp;to, že se&nbsp;zvyšováním počtu zobrazovaných metrik budou úkoly bez&nbsp;měřítek průběhu dostávat menší prioritu. Některé z&nbsp;nich mohou být důležité.</para>
<indexterm class="endofrange" startref="index-metriky-sekce"/>
</section>

<section id="ruzne-styly-vedeni">
<title>Různé styly vedení</title>

<para>Skupinová psychologie a individuální dovednosti v&nbsp;různých aktivitách dozrávají s&nbsp;rostoucími zkušenostmi. V&nbsp;různých fázích sžití skupiny a individuálních dovedností musíte vést různým způsobem.</para>

<para>Nejprve se podívejme, jak náročné je někoho naučit novou činnost. Může to být něco tak všedního jako rozdávání letáků, nebo to může být účast v&nbsp;živé debatě na&nbsp;CNN nebo <literal>al-Džazíře</literal> před&nbsp;několika miliony diváků. Principy jsou stejné a lidé se v&nbsp;obou případech mohou třást trémou, když to dělají poprvé.</para>

<para>Obecně jsem zjistil, že dobře funguje posloupnost čtyř stylů vedení.</para>

<para>Tyto čtyři styly vedení se od&nbsp;sebe dost liší a při&nbsp;vedení hejna musíte využívat všechny, pokaždé analyzovat situaci a vybrat odpovídající styl. Tyto styly vedení se často přirovnávají k&nbsp;průběhu děje ve&nbsp;filmu <emphasis>Karate Kid</emphasis> (originálu, ne předělávky) a jejich kombinace a schopnost jejich střídání se označuje jako <emphasis>situační vedení</emphasis>.</para>

<para>Nenahraditelnou součástí vůdčí role je i osobní výcvik těch, kteří vás považují za&nbsp;svého vůdce.</para>

<para>Když je někdo v&nbsp;daném umění naprosto nezkušený, musíte mu dávat přímé, konkrétní a podrobné instrukce. Doslova ho držet za&nbsp;ruku. V&nbsp;této fázi se musíte zaměřit na&nbsp;to, jaké akce dělat a jak je dělat pořádně, místo&nbsp;vysvětlování jejich významu v&nbsp;celkové koncepci.</para>

<literallayout><emphasis>— Natřít plot. Nahoru, dolů, nahoru, dolů. Silné zápěstí.
— Naneseš vosk, rozetřeš vosk.</emphasis></literallayout>

<para>V&nbsp;režii hejna zjišťujeme, že rázné žádosti o&nbsp;příspěvky přinášejí mnohem lepší výsledky než opatrné prosby. Čím více rozhodnutí necháte na&nbsp;čtenáři žádosti o&nbsp;příspěvky, tím méně peněz dostanete. Například:</para>

<literallayout><emphasis>— Došly nám letáky. Je to sice luxusní problém, protože jich rozdáváme mnohem víc, než jsme si dokázali představit, ale pořád je to problém. Pomozte nám! Přihlaste se do&nbsp;svého internetového bankovnictví a honem nám pošlete 512&nbsp;korun na&nbsp;účet <literal>555-1337-31337/1337</literal>, opravdu hned teď!</emphasis></literallayout>

<literallayout>vám vynese skoro o&nbsp;řád lepší výsledky než tahle verze:</literallayout>

<literallayout><emphasis>— Byli bychom vděční, kdybyste nám přispěli na&nbsp;výrobu našich informačních materiálů. Kdykoliv v&nbsp;nejbližší době buďte tak laskaví a přispějte libovolnou částkou na&nbsp;účet <literal>555-1337-31337/1337</literal>.</emphasis></literallayout>

<para>Rozdíl ve&nbsp;výsledku vyplývá z&nbsp;velmi konkrétních instrukcí. Sebemenší nejistota v&nbsp;této fázi vede k&nbsp;nečinnosti. Když lidem dodáte odvahu jednat a co nejvíce jim usnadníte udělat něco bez&nbsp;zbytečného stresu, vše proběhne přesně podle&nbsp;vašich pokynů.</para>

<important><para>Střídejte styly vedení podle&nbsp;zkušenosti lidí s&nbsp;danou věcí.</para></important>

<para>Totéž platí pro&nbsp;<indexterm><primary>Rozdávání letáků</primary></indexterm>rozdávání letáků, jak jsme probírali v&nbsp;minulé kapitole. Musíte zajistit, aby každé rozdávání letáků začínalo hodně přímou a vstřícnou instruktáží podrobně rozebírající každou část rozdávání, podobně jako v&nbsp;návodu z&nbsp;předchozí kapitoly. To je přímé vedení.</para>

<para>Další fáze a styl vedení se používá, když lidé ovládli základní činnosti, ale začínají je štvát chybějící souvislosti. Nevidí před&nbsp;sebou cestu vpřed a necítí žádný pokrok. V&nbsp;této fázi je musíte přestat držet za&nbsp;ruku, a naopak je <emphasis>povzbudit</emphasis> a <emphasis>vysvětlit</emphasis>, proč jsou tyto činnosti přínosné.</para>

<literallayout><emphasis>— Vy mě neučíte karate! Jenom mě využíváte, abych vám natřel plot a navoskoval auto!
— Ukaž: naneseš vosk!</emphasis></literallayout>

<para>Třetí fáze začíná, když je daná osoba zdatná v&nbsp;potřebných dovednostech, ale zatím jí chybí sebejistota. Už má schopnosti a dovednosti k&nbsp;dosažení úspěchu, jen to ještě neví. Z&nbsp;toho vychází třetí druh vedení, který v&nbsp;podstatě sestává z&nbsp;<emphasis>nekonečného povzbuzování</emphasis>.</para>

<literallayout><emphasis>— V&nbsp;tomhle nikdy nebudu stát za&nbsp;nic! (a udělá salto nazad ze&nbsp;stoje)</emphasis></literallayout>

<para>A konečně čtvrtá a poslední fáze je, když je člověk sám o&nbsp;sobě motivovaný a samostatný. V&nbsp;tu chvíli více méně vyšplhal na&nbsp;vaši úroveň a nepotřebuje žádnou velkou podporu. Důležité je jen pravidelně mu projevit uznání, když něčemu věnuje zvláštní úsilí. V&nbsp;tomto případě mějte na&nbsp;paměti, že uznání máte projevovat jen pokud to opravdu bylo zvláštní úsilí — nikdo ve&nbsp;čtvrté fázi nestojí o&nbsp;pochvalu za&nbsp;poctivé provádění primitivních a rutinních úkolů.</para>

<para>Takto musíte zhodnotit každého jednotlivce, se&nbsp;kterým pracujete — musíte zhodnotit, na&nbsp;jaké pozici v&nbsp;žebříčku každý z&nbsp;nich stojí <emphasis>ve&nbsp;svém konkrétním oboru</emphasis>. Pokud pracují ve&nbsp;více oborech, mohou být na&nbsp;několika pozicích současně.</para>

<para>Závěrem, musíte také dávat pozor, jak vznikají a dozrávají skupiny. I skupiny procházejí několika fázemi.</para>

<para>Když se lidé poprvé potkají v&nbsp;pracovním prostředí, můžete si všimnout, jak jsou na&nbsp;sebe navzájem zdvořilí a přátelští. Když se někdo urazí, okamžitě přijde omluva. To jsou příznaky skupiny, která ještě neumí efektivně dosáhnout výsledků. Zdvořilost je znakem neefektivní skupiny, která se ještě nenaučila pracovat jako tým; lidé si drží odstup.</para>

<para>Postupem času, jak se tito jednotlivci budou učit spolupracovat, budou současně hledat vzájemné hranice, a hranice jejich rolí na&nbsp;sebe začnou narážet a vzájemně se prolínat. V&nbsp;tom okamžiku mezi&nbsp;sebou začnou bojovat o&nbsp;pravidla a kulturu skupiny. To je obrovský krok vpřed od&nbsp;přehnaně přátelské zdvořilosti a naznačuje to, že se ze&nbsp;skupiny brzy stane dobře fungující tým.</para>

<para>Konečně ve&nbsp;třetí fázi už nenajdete žádné zbytky odstupu, který si všichni zřetelně drželi na&nbsp;začátku. Fungující tým se pozná podle&nbsp;toho, že všichni vědí, co mají dělat, aniž by to někdo říkal nahlas; skupina se naučila vzájemně spolupracovat.</para>

<para>(Pokud se do&nbsp;party přidají noví lidé, skupina se dočasně vrátí k&nbsp;určování rolí, kultury a hranic.)</para>

<para>Tyto fáze skupinové psychologie musíte znát a zvláště musíte mít na&nbsp;paměti, že trocha sporů je ve&nbsp;skutečnosti krokem vpřed. Skupina, ve&nbsp;které jsou na&nbsp;sebe členové stále zdvořilí, se ještě nenaučila dobře spolupracovat.</para>

<important><para>Lidé, kteří jsou na&nbsp;sebe navzájem zdvořilí, se ještě nenaučili pracovat jako tým.</para></important>

<para>Na&nbsp;skupinovou psychologii a nevyhnutelné <indexterm><primary>Řešení sporů</primary></indexterm>řešení sporů se blíže podíváme v&nbsp;následující kapitole, kde budeme probírat, jak v&nbsp;lidech vyvolat pocit, že v&nbsp;týmu mají své místo a jsou prospěšní.</para>
</section>

<epigraph>
<para>17.&nbsp;září 2006, přesně ve&nbsp;21:00.</para>

<para>Volební den proběhl dobře. Vymýšlíme spoustu důvodů, proč naše skutečná voličská základna není zohledněná v&nbsp;předvolebních průzkumech, kde o&nbsp;nás není ani zmínka — počínaje faktem, že agentury při&nbsp;provádění průzkumů volají jen na&nbsp;pevné linky, které naši příznivci typicky nemají, až po&nbsp;mnohem absurdnější fabulace. Později se průzkumy ukáží jako pozoruhodně přesné, ale to v&nbsp;tu dobu ještě nevíme.</para>

<para>Shromáždili jsme se v&nbsp;restauraci v&nbsp;poklidné jižní části Stockholmu na&nbsp;povolební večeři. Přišlo kolem&nbsp;třiceti lidí. Když se v&nbsp;televizi objeví výsledky povolebního průzkumu a moderátor ohlašuje jednu stranu po&nbsp;druhé, všichni jsou zticha a oči mají přilepené na&nbsp;obrazovce. Každá ohlášená strana od&nbsp;předchozích voleb výrazně ztratila — s&nbsp;každou další ohlášenou stranou v&nbsp;součtu chybí čím dál více procentních bodů, které musel dostat někdo jiný.</para>

<para>Zatímco se postupně ohlašují výsledky, jediná kamera finského reportéra míří na&nbsp;mě a natáčí.</para>

<para>A potom prásk. Poslední ohlášená strana — Umírněná <literal>pravo-středová</literal> strana — vyšplhala na&nbsp;13&nbsp;procent a spolkla celý rozdíl. Pro&nbsp;úspěch žádné další strany už v&nbsp;součtu nezbývá prostor.</para>

<para>Ze&nbsp;sálu v&nbsp;mžiku vyprchá veškerá energie. Pirátská strana se ve&nbsp;volebních výsledcích vůbec neobjeví. Okamžitě mi dojde, že je nutný vůdčí zásah, a že je potřeba hned teď.</para>

<para>Stoupnu si a promluvím k&nbsp;celému sálu. „Tohle není konec,“ slibuji všem. „Dobře víme, že nás svět potřebuje, a jedinou alternativou k&nbsp;boji za&nbsp;naše práva je nechat si je dobrovolně vzít. To je nepřijatelné a my to nedopustíme.“ Energie se sice nevrátila, ale aspoň přestala dál klesat. Finský reportér si vypnul kameru. Dnes večer už se tu pro&nbsp;tisk nebude dít nic zajímavého.</para>

<para>Jediný hlasitý jásot vyvolají školní volby nanečisto, které se pořádají na&nbsp;základních a středních školách od&nbsp;sedmé třídy výše. Tyto volby se dělají částečně pro&nbsp;zábavu, částečně jako ukazatel budoucích trendů a jejich výsledky se vyhlašují současně s&nbsp;výsledky skutečných voleb. Když se na&nbsp;obrazovce objeví volby nanečisto, Pirátská strana má ve&nbsp;výsledcích svůj vlastní sloupeček se&nbsp;čtyřmi procenty hlasů. Očividně jsme v&nbsp;segmentu mládeže silnější než v&nbsp;celkové populaci, což je dobré znamení pro&nbsp;budoucí růst.</para>

<para>Když si sedám, abych dojedl své dávno vystydlé špagety carbonara, jsem úplně vyčerpaný.</para>

<para>„Můj hamburger byl výborný,“ řekne Christian Engström sedící naproti&nbsp;mně.</para>

<para>„Jasně, ještě si ze&nbsp;mě utahuj, že jsem si vybral špatné jídlo,“ odpovím s&nbsp;unaveným smíchem.</para>
</epigraph>
</chapter>
