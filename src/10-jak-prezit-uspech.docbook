<?xml version="1.0" encoding="UTF-8" ?>
<chapter id="jak-prezit-uspech">
<title>Jak přežít úspěch</title>

<abstract>
<para>Zvládnout úspěch může být v&nbsp;mnoha ohledech mnohem těžší, než zvládnout prohru, protože úspěch vytváří očekávání, která většina lidí dříve nepoznala. Zde je několik nejdůležitějších zkušeností, jak během&nbsp;prvního vzletu neobrátit bouřlivý úspěch v&nbsp;trpkou prohru.</para>
</abstract>

<para>Až vaše hejno začne nabývat na&nbsp;významu a úspěšnosti, zcela jistě bude růst i vaše osobní prestiž a úspěšnost. Hejno to sice pravděpodobně vůbec nemělo za&nbsp;cíl, ale takto prostě funguje logika starých médií — ke&nbsp;každému hnutí nebo organizaci si musejí přiřadit nějakou tvář, a pokud je dané hnutí úspěšné, pak je úspěšná i ta tvář.</para>

<para>Největší hrozbou proto je, že si neuvědomíte, že lidé budou vašim slovům přikládat mnohem větší váhu, než jakou jste jim přikládali vy sami v&nbsp;okamžiku vyřčení. Pokud vedete politické hejno, pak vše, co uděláte — nebo neuděláte — bude vykládáno jako politické gesto, úplně vše od&nbsp;obsahu vašeho nákupního košíku v&nbsp;supermarketu až po&nbsp;výběr destinace pro&nbsp;dovolenou. Každé vaše slovo bude vykládáno jako legislativní návrh. I ve&nbsp;všech ostatních typech hejna existuje obdobná hrozba — tento jev se neomezuje jen na&nbsp;politická hejna.</para>

<para>Abych uvedl příklad, kolikrát můžete ve&nbsp;sportovním baru sledovat, jak lehce opilý fanoušek s&nbsp;poloprázdným půllitrem piva v&nbsp;ruce vztekle křičí na&nbsp;fotbalové utkání v&nbsp;televizi a pod&nbsp;vousy si brblá, že „ten rozhodčí by zasloužil kulku do&nbsp;hlavy.“ Takový výrok nikdo nebere vážně kvůli&nbsp;tomu, kdo to řekl a v&nbsp;jaké situaci.</para>

<para>Teď si představte, že ve&nbsp;stejném baru a situaci řekne totéž premiér nebo prezident a poblíž jsou novináři — nebo úplně stačí lecjaký blogger. Doslova během&nbsp;pár minut nějaký opoziční blogger napíše článek, že premiér chce zavést barbarský trest smrti pro&nbsp;nepohodlné sportovní profesionály a „nejmenovaný zdroj zaslechl, že se k&nbsp;tomu brzy chystá předložit návrh zákona.“ Pak bude samozřejmě následovat obrovský skandál.</para>

<para>Až vaše hejno začne upoutávat pozornost a dosahovat úspěchů, velmi rychle se ocitnete v&nbsp;podobné pozici a budou na&nbsp;vás kladeny velké nároky, abyste říkali jen to, co myslíte opravdu vážně. Přestože si většinou myslíme, že říkáme jen vážně míněné věci, často v&nbsp;uzavřené skupině říkáme něco, co se nemá chápat doslovně a všichni členové skupiny to vědí. Jenže když párkrát vystoupíte ve&nbsp;zprávách, tak o&nbsp;všechny tyhle záchranné karty přijdete. Reportéři i ostatní se začnou ptát, jestli jste to mysleli vážně, a vy pak budete zmateně říkat „Moment, takhle jsem to přece nemyslel,“ a večer ve&nbsp;zprávách potom můžete vypadat jako druhořadý politik, který mění názory, jak se mu to hodí. Tomu se chcete vyhnout.</para>

<para>Nejsnadněji se tomu vyhnete tím, že budete na&nbsp;všechny lidi milí, dokonce i na&nbsp;své protivníky. Tím nejen prospějete kultuře hejna, kde vedete příkladem a ukazujete lidem, že správné je chovat se k&nbsp;sobě navzájem skvěle, ale zároveň tím své protivníky naprosto vyvedete z&nbsp;míry. To je dobře: „Když je nemůžete přesvědčit, tak je popleťte.“ Nemusíte s&nbsp;nimi souhlasit — stačí jen nesouhlasit slušně a zdvořile.</para>

<section id="den-po-uspechu">
<title>Den po&nbsp;úspěchu</title>

<para>V&nbsp;zábavním průmyslu se říká, že nejhorším obdobím je rok <emphasis>poté</emphasis>, co jste byli největší senzací ve&nbsp;městě. Totéž platí i pro&nbsp;všechna hejna. Když několik let v&nbsp;kuse zažíváme mírně vzestupný trend, máme sklon věřit, že každý „<indexterm><primary>Ding</primary></indexterm>ding“ — každý postup na&nbsp;vyšší level — je nezvratným vzestupem na&nbsp;novou základní míru popularity, uznání a zájmu.</para>

<para>To je jen iluze. Navíc je to iluze, která postihuje všechny členy hejna, od&nbsp;zakladatele až po&nbsp;nejposlednějšího řadového aktivistu.</para>

<para>Ve&nbsp;společnosti všichni neustále bojují o&nbsp;zájem ostatních. Přitáhnout zájem je těžké. Udržet si ho je ještě těžší, protože ostatní se vám ho budou snažit uzmout pro&nbsp;své vlastní cíle.</para>

<para>Problémy přijdou, když všichni členové hejna začnou považovat za&nbsp;samozřejmé, že stávající popularita, zájem, objem prodeje nebo vaše libovolné jiné měřítko úspěchu zůstane ještě další rok nebo dva beze&nbsp;změn. Když k&nbsp;tomu dojde, přestanou pracovat směrem ven a začnou mezi&nbsp;sebou bojovat o&nbsp;všechno to bohatství a zdroje a slávu, které mají hejnu přinést očekávané budoucí úspěchy: vše možné od&nbsp;královsky placených pracovních míst přes&nbsp;drahé hračky až po&nbsp;osobní zviditelnění. V&nbsp;důsledku toho se dosavadní úspěch hejna během&nbsp;pár měsíců nevyhnutelně zhroutí — a nebude to jen dočasné zaškobrtnutí, bude to hluboký strukturální problém vzešlý z&nbsp;klamných očekávání osobních odměn, na&nbsp;jehož nápravu bude potřeba čas a úsilí.</para>

<important><para>Přitáhnout zájem společnosti je těžké. Udržet si ho je ještě těžší.</para></important>

<para>Vy jako zakladatel máte za&nbsp;úkol všem vysvětlit, že když je vše zdánlivě na&nbsp;vrcholu, všechna ta královsky placená pracovní místa a drahé hračky jsou mnohem dál mimo&nbsp;dosah než kdy dříve. V&nbsp;takové chvíli musí hejno překonat dvě největší překážky ze&nbsp;všech — vydržet neoblomně pracovat směrem ven, navzdory&nbsp;lákavému třpytivému bohatství na&nbsp;obzoru, a fakt, že zájem i úspěch se rozplynou, i když hejno bude dále dělat přesně to, co dosud, a něčemu takovému se po&nbsp;emocionální stránce někdy dost těžko čelí.</para>

<para>Švédská i německá Pirátská strana na&nbsp;tento předvídatelný ale záludný mechanizmus doplatila. Když švédská Pirátská strana získala dvě křesla v&nbsp;Evropském parlamentu se&nbsp;sedmi procenty hlasů, všichni si mysleli, že parlamentní volby následující rok jsou hotová věc. Jenže ve&nbsp;skutečnosti zápas o&nbsp;tyto volby sotva začal, a když lidé začali utvářet frakce kvůli&nbsp;zdrojům, aby si urvali svůj podíl při&nbsp;porcování medvěda, bylo dávno prohráno. Německá Pirátská strana byla vycházející hvězdou roku 2011, v&nbsp;berlínských volbách získala senzačních 9&nbsp;procent a v&nbsp;celostátních průzkumech rychle vyšplhala na&nbsp;13&nbsp;procent, což by jim zajistilo celých 80 parlamentních křesel (ze&nbsp;622). V&nbsp;takové chvíli, pokud proti&nbsp;tomu aktivně nezasáhnete, lidé začnou všude vidět zaručené budoucí peníze a zdroje a začnou bojovat o&nbsp;zhruba pět set pracovních míst, která by takový volební výsledek přinesl. V&nbsp;době psaní těchto řádků, o&nbsp;rok později, se německá Piratenpartei v&nbsp;průzkumech pohybuje kolem&nbsp;3&nbsp;procent, pod&nbsp;pětiprocentní hranicí nutnou pro&nbsp;vstup do&nbsp;parlamentu, a do&nbsp;voleb zbývá přibližně devět měsíců.</para>

<para>Tento typ propadu se dá zvrátit a napravit, ale je k&nbsp;tomu třeba značné organizační a osobní sebezapření. V&nbsp;podstatě, jakmile nastoupíte na&nbsp;sestupnou spirálu, hejno bude muset klesnout až na&nbsp;dno a zažít porážku, aby si lidé uvědomili, že je nečeká žádné bohatství, a náprava mohla začít. Všechny zúčastněné to bude bolet. Takže hejno udržujte na&nbsp;správné cestě a připomínejte jim to rčení ze&nbsp;zábavního průmyslu: nejhorším obdobím je rok poté, co jste byli hvězdou — a takový rok přijde tak jistě, jako že je to napsané v&nbsp;kalendáři.</para>
</section>

<section id="rozmach-do-zahranici">
<title>Rozmach do&nbsp;zahraničí</title>

<para>Pokud mají cíle vašeho hejna mezinárodní přesah, brzy začnou v&nbsp;ostatních státech vznikat spřízněná hnutí, až si tamější aktivisté uvědomí, že vaše recepty na&nbsp;změnu světa by mohly fungovat i v&nbsp;jejich zemi. Pirátská strana se ještě před&nbsp;napsáním těchto řádků samovolně rozrostla do&nbsp;sedmdesáti zemí, přitom jsem ji 1.&nbsp;ledna 2006 zakládal úplně sám.</para>

<para>V&nbsp;zásadě jsou tři možnosti, jak se k&nbsp;rozšiřování do&nbsp;zahraničí postavit. První možností je vámi inspirované lidi zcela ignorovat a nechat je, ať si poradí sami, což je ve&nbsp;všech možných ohledech velmi špatný nápad. Druhou, lepší možností je věnovat spřízněným zahraničním hnutím tolik energie a zdrojů, kolik jen můžete, aniž byste tím ohrozili provoz svého vlastního hejna: nabídněte jim software naprogramovaný v&nbsp;rámci vašeho hejna, získané zkušenosti, logotypy, tiskové materiály a tak dále. Zanedlouho začnou zkušenosti a propagační materiály proudit oběma směry, jak budou hejna v&nbsp;ostatních zemích dospívat.</para>

<para>Třetí možností je pokusit se vést hnutí ve&nbsp;<emphasis>všech</emphasis> zemích současně, stejně jako jste vedli hejno ve&nbsp;vlastní zemi. Lidé v&nbsp;nových zemích na&nbsp;to nejspíše přistoupí, ale budete pak narážet na&nbsp;značné problémy způsobené kulturními rozdíly.</para>

<para>I když rozumíte dané řeči, ještě to neznamená, že budete chápat, co se vám lidé snaží říct.</para>

<para>Abych uvedl dva příklady, když jsem pracoval pro&nbsp;jistou firmu se&nbsp;sídlem ve&nbsp;Spojených státech, jednomu americkému manažerovi odjíždějícímu na&nbsp;jednání jsem přátelsky popřál hodně štěstí. Ve&nbsp;Švédsku je to běžná přátelská fráze srovnatelná se&nbsp;slovy „šťastnou cestu“ nebo „dobrý vítr.“ Jenže pro&nbsp;někoho, kdo pochází z&nbsp;typického prostředí Spojených států, má tato fráze výrazný podtext „protože ho budeš potřebovat,“ o&nbsp;kterém jsem v&nbsp;té době neměl nejmenší tušení. Nestačí jen pečlivě překládat slova, abyste věděli, co ve&nbsp;skutečnosti říkáte — nebo přesněji, co váš posluchač slyší.</para>

<para>Druhý příklad je z&nbsp;mé návštěvy Brazílie, kdy jsme se po&nbsp;celodenním schůzování domluvili, že se ve&nbsp;21:00 sejdeme v&nbsp;jednom baru. Protože pocházím ze&nbsp;severní Evropy, taková formulace pro&nbsp;mě znamená, že ve&nbsp;20:58 nebo 20:59 vstoupím do&nbsp;dveří baru, během&nbsp;třiceti až pětačtyřiceti sekund uvnitř najdu své kolegy a připojím se k&nbsp;nim s&nbsp;rezervou zhruba patnáct až třicet sekund, než ručičky na&nbsp;hodinkách ukáží přesný čas 21:00.</para>

<para>Zdálo se mi, že v&nbsp;Brazílii to možná znamená něco jiného, a podle&nbsp;mých zkušenosti je lepší se raději zbytečně ptát, tak jsem se zeptal: „Takže… ve&nbsp;21:00. Znamená to něco jako ve&nbsp;22:00?“ Celá skupina se té otázce začala smát, kromě&nbsp;jediného člověka, který vyrůstal ve&nbsp;Spojených státech a do&nbsp;Brazílie se přestěhoval až v&nbsp;dospělosti. Díky&nbsp;svému mateřskému prostředí věděl, že tu otázku myslím vážně. „Ano, Ricku,“ řekl po&nbsp;utichnutí smíchu, „kolem&nbsp;22:00. Nebo možná kolem&nbsp;23:00.“ Pro&nbsp;Brazilce znamená „21:00“ jen nějaké náhodné číslo pro&nbsp;sraz někdy večer — moje otázka, jestli se tedy sejdeme ve&nbsp;„22:00“, jim proto vůbec nedávala smysl, protože 22:00 je stejně nepodstatné a nesmyslné číslo jako „21:00“.</para>

<para>To jsou jen příklady všedních nedorozumění, na&nbsp;která budete narážet při&nbsp;vedení napříč kulturami. Podobné nuance se nenaučíte společně s&nbsp;daným jazykem, ale musíte je chápat, abyste mohli efektivně vést ostatní. Myslím si, že není v&nbsp;lidských silách chápat více než dvě nebo tři kultury do&nbsp;takové hloubky, která je nezbytná pro&nbsp;vedení hejna v&nbsp;dané kultuře, protože hejno je ze&nbsp;své podstaty velmi neformální.</para>

<para>Pokud přesto trváte na&nbsp;formálním vedení všech zemí, měli byste si v&nbsp;každé zemi sehnat jednoho nebo dva lidi, kteří budou vystupovat jako vaši místní zástupci, a měli byste věnovat spoustu času pochopení kulturních rozdílů pro&nbsp;výběr činností a cesty vpřed. Vaše zažité představy <emphasis>nebudou</emphasis> v&nbsp;ostatních kulturách platit a těch rozdílů si ani nevšimnete, pokud je nebudete aktivně hledat.</para>

<para>Po&nbsp;určité době sama od&nbsp;sebe vznikne mezinárodní podpůrná skupina, která si vezme za&nbsp;cíl koordinovat mezinárodní odnože vašeho hejna napříč státy, jazyky a kulturami. V&nbsp;té chvíli bude jen na&nbsp;vás, jestli se rozhodnete přestoupit do&nbsp;vedení mezinárodního úsilí, nebo dále povedete své domácí hejno. Doporučil bych vám, abyste zůstali ve&nbsp;svém domácím hejnu a vedli ho alespoň až do&nbsp;jeho prvního velkého úspěchu.</para>

<para>Švédskou Pirátskou stranu jsem vedl během&nbsp;prvních pěti let její existence a 7.&nbsp;června 2009 jsme prosadili dva lidi do&nbsp;Evropského parlamentu, což vyvolalo politický rozruch po&nbsp;celém světě. Po&nbsp;tomto úspěchu již existoval prototyp strany i návod, jak dosáhnout úspěchu. To bylo tím nezbytným velkým úspěchem. Poté již nikdo na&nbsp;světě nepochyboval, že se to dá opravdu zvládnout.</para>
</section>

<section id="nemirte-na-mesic">
<title>Nemiřte na&nbsp;Měsíc</title>

<para>Závěrem, pro&nbsp;jednotlivce je možné vydat se změnit svět a uspět.  Ostatní lidé oproti&nbsp;vám nemají žádnou genetickou výhodu — nemají žádné vrozené vlohy, kvůli&nbsp;kterým by měli lepší postavení než vy, a vy proto neměli šanci uspět. Právě naopak, je to převážně otázka přístupu.</para>

<para>Ať už si myslíte, že dokážete změnit svět, nebo že to nedokážete, nejspíše máte pravdu.</para>

<para>V&nbsp;mezích fyzikálních zákonů neexistuje nic, čeho byste nemohli dosáhnout. Při&nbsp;změně světa nemiřte na&nbsp;Měsíc — to už dokázal někdo jiný. Miřte na&nbsp;Mars! Postavte kolonii na&nbsp;Marsu. Pro&nbsp;někoho dostatečně odhodlaného, kdo na&nbsp;podporu takového projektu vybuduje hejno, je to rozhodně proveditelné.</para>

<important><para>Nemiřte na&nbsp;Měsíc! To už někdo dokázal. Miřte výš. Miřte na&nbsp;Mars!</para></important>

<para>Stejně jako u&nbsp;libovolného jiného nápadu, jak změnit svět, pokud k&nbsp;tomu budete přistupovat jako k&nbsp;projektu, můžete to realizovat jako projekt. „Tak se podívejme. Potřebujeme dva tucty dobrovolnických raketových inženýrů, možná tucet metalurgů, pár lidí dostatečně šílených na&nbsp;to, aby si doma na&nbsp;dvorku míchali raketové palivo…“ Když víte, co všechno je třeba udělat, abyste se dostali z&nbsp;bodu A do&nbsp;bodu B, zbytek je jen o&nbsp;realizaci a inspiraci. Prvním krokem je tedy říct světu, že se chystáte jít z&nbsp;bodu A do&nbsp;bodu B a co to podle&nbsp;vás všechno obnáší, jak jsme viděli v&nbsp;kapitole&nbsp;2. Žádná překážka není nezdolná, jakmile přesně znáte její rozměry — zastavit vás může jen strach z&nbsp;její velikosti, pokud jste se nikdy nepokusili zjistit, jak je doopravdy těžké ji přelézt.</para>

<para>Jistě, vaše první odhady, co všechno to bude obnášet, mohou být nepřesné. Dokonce mohou být mimo o&nbsp;několik řádů. Ale abyste to zjistili, musíte se od&nbsp;něčeho odpíchnout, začít ten projekt realizovat a pracovat metodou pokusu a omylu. Jak jsme viděli, iterační rychlost je zásadní. Něco zkuste, vylepšete to, přizpůsobte to, zkuste to znovu. Iterujte, iterujte, iterujte. Nejspíše budete sami překvapeni, jak rychle se plány začnou zhmotňovat a samy korigovat, když se do&nbsp;projektu zapojí odborníci z&nbsp;různých oborů.</para>

<important><para>Od&nbsp;něčeho se odpíchněte a pracujte metodou pokusu a omylu. Iterujte, iterujte, iterujte.</para></important>

<para>Švédská Pirátská strana vyrazila od&nbsp;nuly ke&nbsp;zvolení za&nbsp;osm měsíců. Cestou jsme narazili na&nbsp;spoustu překážek, které jsme zhodnotili a překonali stejně rychle, pracujíce jako hejno, kde každý mohl svobodně přispět svými zkušenostmi. Přestože náš první volební výsledek, 0,6&nbsp;procenta, pro&nbsp;nás byl zklamáním, na&nbsp;všechny ostatní to udělalo velký dojem a vůbec to nečekali. Následující volby nás přivedly do&nbsp;Evropského parlamentu, takže projekt „nechat se zvolit“ jsme dokázali realizovat za&nbsp;polovinu času oproti&nbsp;předchozímu velkému politickému hnutí a v&nbsp;porovnání s&nbsp;konkurencí za&nbsp;méně než 1&nbsp;procento jejich nákladů.</para>

<para>Fyzikální zákony jsou vaším jediným omezením. (Pokud tedy nejste teoretičtí fyzikové, pak ani ty nemusejí představovat nepřekonatelnou překážku.)</para>

<para>Chcete naučit dvě miliardy lidí číst a psát a <indexterm><primary>Vymýcení negramotnosti</primary></indexterm>vymazat tak ze&nbsp;světa negramotnost? Naprosto proveditelné.</para>

<blockquote><para>Dovedete si představit, co bych udělal, kdybych mohl udělat vše, co je v&nbsp;mé moci?</para>
<attribution>Sun-c&#8217;, „Umění války“</attribution></blockquote>

<para>Chcete zajistit <indexterm><primary>Umělé osvětlení</primary></indexterm>umělé osvětlení a vytápění miliardě lidí v&nbsp;rozvojových zemích? Nebo <indexterm><primary>Čistá voda</primary></indexterm>čistou vodu? Hejno to může zařídit.</para>

<para>A co třeba naučit pět miliard lidí kritické myšlení a vědecký přístup s&nbsp;cílem ukončit náboženské konflikty? Určitě to jde.</para>

<para>Nemiřte na&nbsp;Měsíc. Miřte na&nbsp;Mars!</para>
</section>

<section id="doslov">
<title>Doslov</title>

<para>Ve&nbsp;svých prezentacích po&nbsp;celém světě vysvětluji, jak každý může změnit svět, pokud překypuje nadšením pro&nbsp;nějakou změnu a daná změna je dostatečně konkrétní, dosažitelná, ambiciozní a otevřená všem dobrovolníkům, aby přilákala hejno.</para>

<para>Ať už je vaším snem vymazat negramotnost a naučit dvě miliardy lidí číst nebo chcete lidstvo vzít na&nbsp;Mars, principy jsou vždy stejné.</para>

<para>Pokaždé říkám, že změna se nestane sama od&nbsp;sebe.</para>

<para>Někdo ji vždy <emphasis>udělá</emphasis>.</para>

<para>Poslední slova této knihy tedy budou stejná jako ta, kterými zakončuji své prezentace a semináře o&nbsp;hospodárnosti v&nbsp;managementu a dobrovolnickém aktivismu:</para>

<para>Chcete být <emphasis>vy</emphasis> tou osobou?</para>
</section>
</chapter>
