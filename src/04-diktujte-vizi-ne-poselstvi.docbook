<?xml version="1.0" encoding="UTF-8" ?>
<chapter id="diktujte-vizi-ne-poselstvi">
<title>Diktujte vizi, ale nikdy ne poselství</title>

<abstract>
<para>Přátelé cizích lidí jsou pro&nbsp;ty lidi mnohem lepšími propagátory než vy, z&nbsp;toho prostého důvodu, že jsou to jejich přátelé a vy ne.</para>
</abstract>

<para>V&nbsp;předchozí kapitole jsme mluvili hlavně o&nbsp;formálních strukturách hejna. Mluvili jsme o&nbsp;udržování maximální velikosti pracovních skupin na&nbsp;sedmi členech a rozdělování neformálních skupin blížících se k&nbsp;velikosti 150&nbsp;lidí na&nbsp;dvě menší skupiny. Takové rady určitě překvapily některé lidi, kteří věřili a možná i trvali na&nbsp;tom, že hejno musí být bez&nbsp;vůdců a zcela živelné.</para>

<para>Nevěřím na&nbsp;organizace bez&nbsp;vůdců. Stačí se rozhlédnout kolem&nbsp;sebe, že ke&nbsp;změnám dochází, když se lidé mohou navzájem inspirovat k&nbsp;velkolepým činům. To je vedení. To je dokonce přímo definice vedení.</para>

<para>Oproti&nbsp;tomu pokud máte obrovské shromáždění lidí, kteří se musejí shodnout na&nbsp;každém kroku, než začnou cokoliv dělat, včetně&nbsp;postupu k&nbsp;dosažení samotné shody, pak sotva něčeho dosáhnete.</para>

<para>Proto při&nbsp;budování hejna musíte zajistit, aby kdokoliv měl v&nbsp;hejnu volnost jednat jen na&nbsp;základě vlastního přesvědčení, že něco přispěje k&nbsp;dosažení cílů hejna — ale nikdo si nesmí přisvojit právo omezovat ostatní, ať už na&nbsp;vlastní pěst nebo prostřednictvím&nbsp;početní převahy.</para>

<para>Tato myšlenka — že si lidé sami smějí přisvojit pravomoc mluvit a jednat jménem hejna, jsou k&nbsp;tomu pobízeni a očekává se to od&nbsp;nich, ale v&nbsp;žádném případě si nesmějí přisvojit moc omezovat právo ostatních dělat totéž — je pro&nbsp;spoustu lidí těžko pochopitelná. Byli jsme tak důsledně vychováni nerozlišovat moc nad&nbsp;svým vlastním jednáním a nad&nbsp;jednáním ostatních, že je tento zásadní rozdíl třeba aktivně vysvětlovat: možnost přisvojit si pravomoc něco udělat je něco jiného než možnost zabránit ostatním udělat totéž. V&nbsp;hejnu lidé smějí to první, ale nesmějí to druhé. Tento mechanizmus znovu podrobněji prozkoumáme v&nbsp;kapitole&nbsp;6, až budeme probírat, jak při&nbsp;formování obecných motivací a vnitřní kultury hejna vytvořit pocit <indexterm><primary>Sounáležitost</primary></indexterm>sounáležitosti a odbourat strach.</para>

<para>V&nbsp;důsledku takto rozsáhlého mandátu, pokud si někdo myslí, že by hejno mělo v&nbsp;zájmu dosažení svých cílů podniknout nějaký krok, může s&nbsp;tím prostě začít. Pokud budou ostatní souhlasit, že daný směr je prospěšný, sami se k&nbsp;té činnosti přidají.</para>

<para>Jsou dva klíčové důvody, proč by hejno nemělo být bez&nbsp;vůdce. Určitě jste si všimli, že neustále mluvím o&nbsp;„jeho cílech.“ Ty pocházejí od&nbsp;vás, zakladatele hejna. Když hejnu dovolíte začít diskutovat o&nbsp;smyslu vlastní existence, okamžitě ztratí schopnost přitahovat nové lidi — kteří jsou přece k&nbsp;hejnu přitahováni kvůli&nbsp;dosažení určitého cíle, a ne z&nbsp;nějakého všeobecného smyslu pro&nbsp;společenskou soudržnost. Pokud je cíl mlhavý nebo se o&nbsp;něm dokonce diskutuje, hejno nebude přitahovat lidi — protože lidé nebudou hejno vnímat jako důvěryhodný a efektivní nástroj ke&nbsp;splnění svého cíle. Přece když se o&nbsp;cíli diskutuje, tak je neurčitý a nejasný, takže o&nbsp;jakém cíli že to vlastně mluvíme?</para>

<para>Druhým důvodem, proč by hejno nemělo být bez&nbsp;vůdců, jsou přímo tyto mechanizmy, kultura hejna zaručující svobodu jednat. Tyto hodnoty budou klíčové pro&nbsp;úspěch hejna a zakotvit je musíte vy jako jeho zakladatel. Pokud hejno začne diskutovat o&nbsp;vlastních metodách <indexterm><primary>Řešení sporů</primary></indexterm>řešení sporů, čímž se dostane do&nbsp;stavu, kdy už se lidé ani nemají jak shodnout, jestli už se na&nbsp;něčem shodli, pak se veškerý aktivismus nezbytný pro&nbsp;splnění hlavního cíle úplně zastaví.</para>

<para>Proto si myslím, že hejna bez&nbsp;vůdců ve&nbsp;finále nejsou schopná přinést světu nějakou viditelnou změnu. Kostra, kultura a cíle hejna musejí vzejít od&nbsp;zakladatele. Ve&nbsp;firemním prostředí bychom tomu říkali „poslání a hodnoty.“</para>

<para>K&nbsp;tomu je třeba dodat, že zároveň věřím v&nbsp;konkurenci mezi&nbsp;mnoha prolínajícími se hejny, aby se aktivisté mohli snadno přesouvat mezi&nbsp;organizacemi, sítěmi a hejny, které nejlépe vystihují jejich představu změny světa. Jedno hejno nebrání dalším hejnům bojovat za&nbsp;stejný cíl, byť třeba s&nbsp;trochu jinou sadou parametrů od&nbsp;jiného zakladatele. Pro&nbsp;samotný hlavní cíl je to jedině dobře.</para>

<para>Takže shrnutím tohoto malého introspektivního zamyšlení na&nbsp;začátku kapitoly je, že vize hlavního cíle hejna pochází a musí pocházet od&nbsp;vás — zakladatele hejna. Jenže to neznamená, jak brzy uvidíme, že byste mohli ovládat sdělení předávané každičkému člověku, ani že byste se o&nbsp;to vůbec měli snažit. Naopak byste měli podporovat přesný opak.</para>

<section id="pripravte-vizi-a-nechte-mluvit-hejno">
<title>Připravte vizi a nechte mluvit hejno</title>

<para>Podle&nbsp;tradičního marketingu musí být poselství neměnné, aby proniklo. Podle&nbsp;mých zkušeností to v&nbsp;porovnání s&nbsp;technikami hejna není příliš účinné.</para>

<para>Stereotypní vzorce chování na&nbsp;nákupech nebo dokonce i u&nbsp;voleb klidně můžete ovlivnit pomocí&nbsp;prostoduchých hesel univerzálního střihu. Jenže pokud chcete nadšené aktivisty, lidi, kteří pro&nbsp;dosažení změny nelitují jakékoliv námahy, pak hrajete úplně jinou ligu.</para>

<para>Když hledáte aktivisty, tak vás nezajímají stereotypní vzorce. Hledáte lidi překypující nadšením, kteří si připadají jako vládci světa a přímo se třesou na&nbsp;to, aby mohli změnu přinést vlastníma rukama.</para>

<para>Zkuste takové lidi přilákat nějakým centrálně vyprojektovaným reklamním klipem. To se vám nepovede. I kdybyste za&nbsp;tu reklamu utratili sebevíc milionů, tak to nepůjde. (Nehledě na&nbsp;to, že hejna vznikají především v&nbsp;prostředích s&nbsp;nedostatkem peněz.)</para>

<blockquote><para>„Člověk se nenechá zabít za&nbsp;půl pence na&nbsp;den nebo pro&nbsp;malicherné vyznamenání. Abyste ho uchvátili, musíte promluvit k&nbsp;jeho duši.“</para>
<attribution>Napoleon Bonaparte</attribution></blockquote>

<para>Naše mluva je společenským znakem. Záleží na&nbsp;volbě slov i na&nbsp;drobných detailech ve&nbsp;výslovnosti a rytmu. Naše mluva je znakem <indexterm><primary>Příslušnost ke&nbsp;skupině</primary></indexterm>příslušnosti ke&nbsp;skupině, a především také znakem <indexterm><primary>Nepříslušnost ke&nbsp;skupině</primary></indexterm>nepříslušnosti.</para>

<para>Když za&nbsp;vámi někdo přijde a řekne vám faktické tvrzení jazykem, ve&nbsp;kterém poznáte jazyk skupiny, kterou nesnášíte, s&nbsp;největší pravděpodobností to sdělení odmítnete jako nepravdivé bez&nbsp;ohledu na&nbsp;to, jestli by se po&nbsp;racionální analýze ukázalo jako pravdivé nebo ne. Naopak když vám faktické tvrzení řekne někdo, kdo se obléká, mluví a chová v&nbsp;souladu s&nbsp;vašimi společenskými normami, pak to tvrzení pravděpodobně přijmete jako věrohodné a možná jeho pravdivost přezkoumáte později.</para>

<para>Návod je až směšně jednoduchý: sdělte svoji vizi všem a nechte ty tisíce aktivistů přeložit ji do&nbsp;slov, která se hodí do&nbsp;jejich specifického společenského prostředí. Nevymýšlejte žádný univerzální slogan, který se všichni budou muset naučit. Ten univerzální slogan nebude sedět nikomu.</para>

<para>Při&nbsp;zpětném ohlédnutí se to zdá samozřejmé. Využívalo se toho v&nbsp;některých marketingových kampaních starých produktů, například plastových krabiček značky Tupperware, ale zatím to nikdo nezkusil použít v&nbsp;rozsahu a čase Internetu. Některé politické kampaně se snaží svá hesla přizpůsobit různým demografickým skupinám, ale místo&nbsp;skutečného zastoupení v&nbsp;daném prostředí musejí spoléhat na&nbsp;obecné demografické odhady.</para>

<para>Dám vám konkrétní příklad. Když mluvím o&nbsp;příležitostech spojených se&nbsp;zastaralostí kopírovacího průmyslu, dokážu je podat hodně rozličným stylem. Kdybych o&nbsp;nich měl mluvit před&nbsp;zástupem liberálních podnikatelů, řekl bych něco takového:</para>

<literallayout><emphasis>„Vznikla tu obrovská příležitost v&nbsp;podobě vyřazení jednoho článku z&nbsp;řetězce hodnot. Prostředníci kopírovacího průmyslu už do&nbsp;koncových produktů a služeb nepřidávají žádnou hodnotu, a tak na&nbsp;fungujícím trhu sami od&nbsp;sebe vymřou. Jenže je tu problém, protože jejich zákonný monopol tomu brání. Proto musíme tomuto zkrácení řetězce pomoci, protože odstranění jejich režie umožní růst celkového trhu, přinese nové příležitosti pro&nbsp;<literal>umělce-podnikatele</literal> a umožní nahrazení zastaralých pracovních míst novými.“</emphasis></literallayout>

<para>Naopak kdybych přednášel temně rudým komunistickým skupinám, které oslavují
Frakci Rudé armády jako hrdiny, zvolil bych jiný styl vyjadřování:</para>

<literallayout><emphasis>„Podle&nbsp;mě je fantastické, že kulturní dělníci konečně převzali kontrolu nad&nbsp;svými výrobními prostředky a že konečně máme možnost svrhnout překupnické kapitalistické parazity, kteří na&nbsp;jejich tvrdé práci desítky let profitovali. Měli bychom pomoci našim bratrům a sestrám tuto změnu uskutečnit a vytvořit z&nbsp;ukořistěných zisků překupníků nová pracovní místa pro&nbsp;naši kulturu.“</emphasis></literallayout>

<para>Z&nbsp;faktického hlediska jsou oba výroky zcela identické. Říkám v&nbsp;nich <emphasis>naprosto totéž</emphasis>. Jenže ani jedna formulace by nefungovala pro&nbsp;opačnou skupinu; vyrazili by vás ze&nbsp;dveří a veškerý zájem o&nbsp;vaše hejno by byl nadobro ztracen.</para>

<para>Pravda, tato dvě prostředí jsou extrémní protiklady, abych znázornil podstatu. Ale i nepatrný náznak nepříslušení může způsobit, že vaše myšlenka a vize bude v&nbsp;diskuzi zavržena.</para>

<para>Proto potřebujete aktivisty — tisíce — aby vaši vizi přenesli do&nbsp;tolika různých společenských prostředí, kolik máte aktivistů. Jen tak budete moci svou vizí uchvátit jejich přátele, až ta vize bude obalena jazykem jejich vlastního společenského prostředí.</para>

<para>Nemyslete si, že to pro&nbsp;každé prostředí zvládnete sami. Nemůžete ovládnout všechny nuance jazyka a společenských norem. To nedokáže nikdo. Já sice umím zhruba přizpůsobit jazyk díky&nbsp;dlouholetému tréninku v&nbsp;různých prostředích, ale nemohu snadno změnit svůj vzhled. Když někam přijdu dělat prezentaci v&nbsp;obleku a kravatě a najdu tam obecenstvo plné ležérních hipíků, tak jsem skončil. Ať potom řeknu cokoliv, jejich dojem už to nezmění.</para>

<para>Dále je důležité a nezbytné, aby vašim aktivistům bylo doporučováno nejen vaši vizi překládat, ale také ji <emphasis>rozvíjet a uplatňovat</emphasis> na&nbsp;konkrétní scénáře. V&nbsp;politickém hejnu to například znamená, že aktivisté potřebují umět za&nbsp;pochodu převádět obecné principy do&nbsp;konkrétního politického programu a vyjadřovat ho v&nbsp;jazyce vhodném pro&nbsp;dané prostředí — vždy bez&nbsp;žádosti o&nbsp;povolení. Můžete tu uplatnit dříve zmíněné <indexterm><primary>Pravidlo tří aktivistů</primary></indexterm>pravidlo tří aktivistů, nebo můžete rovnou všechny zmocnit samostatně jen tak. Když to začne fungovat bez&nbsp;jakéhokoliv centrálního plánování a kontroly, hejno začne doopravdy létat.</para>

<para>Samozřejmě se v&nbsp;hejnu objeví lidé, kteří budou mít námitky proti&nbsp;tomu, jak vizi a obecné principy interpretují ostatní. To nás přivádí zpět k&nbsp;rozdílu mezi&nbsp;sebezmocněním aktivistů k&nbsp;práci a mocí plést se do&nbsp;práce ostatním. Nabízí se zlaté pravidlo sítě: <emphasis>„Když se vám něco nelíbí, přispějte něčím, co se vám líbí.“</emphasis></para>

<para>Toto pravidlo je naprosto zásadní a vymáhat ho musíte vy.</para>

<important><para>Vymáhejte zásadu „Když se vám něco nelíbí, přispějte něčím, co se vám líbí.“</para></important>

<para>Jednou z&nbsp;nejhorších věcí, které se mohou hejnu stát, je vznik kultury kibiců, kde jsou iniciativní a riskující jedinci trestáni — a vaší zodpovědností je zajistit, aby podnikaví lidé byli odměňování, dokonce i když si myslíte, že neudělali úplně správnou věc. Zvláště je nezbytné, aby se členové hejna nebáli vzteku cizích lidí na&nbsp;hejno a netrestali kvůli&nbsp;tomu riskující kolegy. Přece když na&nbsp;vás lidé začínají být naštvaní, tak to znamená, že začínáte dosahovat změny, že se ve&nbsp;svém poslání blížíte k&nbsp;úspěchu. Je to součástí plánu a nikdo by se toho neměl bát.</para>

<para>Tohle je tak důležité — pro&nbsp;hejno otázka života a smrti — že je to třeba ještě jednou zopakovat:</para>

<para>Když lidi z&nbsp;hejna začne kritizovat veřejnost a vlivní lidé, je to signál, že jste na&nbsp;správné cestě. Nemusíte se toho bát, naopak je to důvod k&nbsp;oslavě a všichni členové hejna to potřebují vědět. Riskování je třeba odměňovat a vy musíte zajistit, aby ostatní členové odměňovali své kolegy za&nbsp;riskování, i když ten risk skončí průšvihem (nebo jen nepřinese očekávaný výsledek). Pokud se lidem něco nelíbí, musí platit pravidlo, že mají přispět něčím, co se jim líbí.</para>

<para>Oproti&nbsp;tomu pokud se lidé ve&nbsp;strachu z&nbsp;veřejné kritiky začnou navzájem tvrdě napadat kvůli&nbsp;každé iniciativě, vznikne kultura kibiců trestající aktivisty za&nbsp;riskování a dělání věcí, ve&nbsp;které věří. Když nastoupí kultura kibiců, přestanou vznikat iniciativy a riskantní akce, protože aktivisté budou otřesení z&nbsp;neustálé kritiky od&nbsp;kolegů, která se spustí při&nbsp;každém pokusu něco udělat. Pokud se tento stereotyp rozšíří, <emphasis>hejno vyhyne.</emphasis></para>

<para>Pokaždé, když někdo udělá něco, co podle&nbsp;vás míří správným směrem, a jeho iniciativu zkritizuje někdo vlivný mimo&nbsp;hejno, měli byste oslavovat. „Dobrá práce,“ musíte prohlásit všem na&nbsp;očích. „Tihle vlivní lidé říkají, že jsme pitomci. Takže se vám dílo daří.“ Veďte příkladem a učte ostatní v&nbsp;takové situaci oslavovat.</para>

<para>Více to probereme v&nbsp;kapitole&nbsp;9: pokud vůbec nikoho mimo&nbsp;hejno neštvete, nejspíše děláte věci špatně, a než se lidé mimo&nbsp;hejno naštvou, vždycky nejprve začnou aktivisty z&nbsp;hejna ohrožující jejich vliv zesměšňovat. Když někdo prohlásí, že jste všichni pitomci a šašci, je to signál, že jste na&nbsp;správné cestě. Když se na&nbsp;vás naštvou, je to ještě lepší.</para>

<para>To neznamená, že byste neměli naslouchat připomínkám a učit se z&nbsp;nich. Ale v&nbsp;žádném případě byste se jich nikdy neměli bát. To je nejdůležitější.</para>
</section>

<section id="pomahejte-hejnu-poselstvi-remixovat">
<title>Pomáhejte hejnu poselství remixovat</title>

<para>V&nbsp;předchozí kapitole jsme probírali vertikální komunikaci v&nbsp;hejnu. Horizontální komunikace je pro&nbsp;úspěch hejna ještě mnohem důležitější.</para>

<para>Aktivisté musejí mít možnost inspirovat se a učit se od&nbsp;sebe navzájem, aniž byste mezi&nbsp;nimi stáli jako překážka. Oni musejí mít kontrolu nad&nbsp;poselstvím, které odvodili z&nbsp;vaší vize.</para>

<para>Hejnu musíte poskytnout nějaký pracovní prostor, kde mezi&nbsp;sebou budou moci aktivisté sdílet pracovní soubory: <indexterm><primary>Plakáty</primary></indexterm>plakáty, letáky, šablony blogů, chytlavá hesla, motivy kampaně, cokoliv souvisejícího s&nbsp;šířením vašich myšlenek a vize. Dále musejí mít možnost tyto pracovní soubory komentovat a diskutovat o&nbsp;nich mezi&nbsp;sebou.</para>

<para>Když mu ho poskytnete, budete žasnout nad&nbsp;nezměrnou genialitou, kterou mnozí projeví při&nbsp;převádění vaší vize do&nbsp;slov a obrazů. Samozřejmě ne všechny <indexterm><primary>Plakáty</primary></indexterm>plakáty a letáky budou úžasné, ale ty nejlepší se budou využívat na&nbsp;mnohem více místech a v&nbsp;mnohem více situacích, než pro&nbsp;které byly původně vytvořeny. To vše bez&nbsp;vašeho zásahu.</para>

<para>A co více, hejno bude své <indexterm><primary>Plakáty</primary></indexterm>plakáty a letáky remixovat samo od&nbsp;sebe — bude je neustále vylepšovat. Některé pokusy nedopadnou nic moc. Ty, které hejno uzná jako skvělé, postoupí do&nbsp;dalšího kola, budou využity v&nbsp;nových situacích, a pak budou opět zremixovány.</para>

<para>Schopnost hejna pracovat takto horizontálně napříč všemi hranicemi a ve&nbsp;všech měřítkách je pro&nbsp;úspěch zásadní. Mimochodem, když už mluvíme o&nbsp;letácích a <indexterm><primary>Plakáty</primary></indexterm>plakátech, dostáváme se tím k&nbsp;další důležité části:</para>
</section>

<section id="vyjdete-do-ulic">
<title>Vyjděte do&nbsp;ulic</title>

<para>Vraťme se ještě ke&nbsp;společenským procesům přijímání nových myšlenek, ve&nbsp;skutečnosti totiž nestačí, že lidé slyší poselství hejna od&nbsp;svých přátel, konkrétně od&nbsp;přátel a známých z&nbsp;Internetu.</para>

<para>Opět se vracíme k&nbsp;důležitosti <indexterm><primary>Příslušnost ke&nbsp;skupině</primary></indexterm>skupinové příslušnosti a <indexterm><primary>Nepříslušnost ke&nbsp;skupině</primary></indexterm>nepříslušnosti a jak je zásadní, aby lidé potkávali někoho, s&nbsp;kým se mohou ztotožnit, kdo tyto myšlenky otevřeně propaguje. Skupinová psychologie tu je nade&nbsp;vše. Když lidé někoho takového potkají, myšlenky se mohou přenést na&nbsp;nového jedince.</para>

<para>Klíčové pojmy jsou tu dva: „potkat“ a „ztotožnit se.“ Lidé musejí hejno potkávat na&nbsp;ulicích cestou do&nbsp;práce nebo do&nbsp;školy a nahodile v&nbsp;každodenním životě. Musejí si uvědomit, že tohle snažení probíhá online i offline a dokonce i mimo&nbsp;okruh jejich přátel.</para>

<para>Není to tak neproveditelné, jak se může zdát.</para>

<para>Podívejme se, jak konkurenční politická strana vnímala události vedoucí k&nbsp;úspěchu švédské Pirátské strany v&nbsp;evropských volbách v&nbsp;roce 2009:</para>

<literallayout><emphasis>„Naši předvolební brigádníci všichni popisují stejný obrázek: Pirátská strana byla prakticky na&nbsp;všech náměstích po&nbsp;celé zemi, mluvila s&nbsp;kolemjdoucími, rozdávala letáky a předváděla své zářivé barvy.“ — povolební analýza Sociální demokracie z&nbsp;roku 2009</emphasis></literallayout>

<para>Protože znám opravdový rozsah naší činnosti před&nbsp;evropskými volbami, o&nbsp;které mluví výše uvedená citace, tak vím, že „prakticky na&nbsp;všech náměstích“ znamená těžké přehánění skutečných událostí. Jenže ta výše uvedená citace vyjadřuje subjektivní dojem ze&nbsp;skutečnosti od&nbsp;konkurenční politické strany, která měla spousty zdrojů a lidi všude. Proto není daleko od&nbsp;pravdy, že to představuje skutečný dojem veřejnosti.</para>

<para>Měli byste tedy vědět, že podobný dojem se rozhodně dá vyvolat i bez&nbsp;zdrojů, peněz a slávy — čistě pomocí&nbsp;metodiky hejna.</para>

<para>Ke&nbsp;stylům vedení, které pomohou vyvolat takový dojem, se vrátíme v&nbsp;následující kapitole. Prozatím stačí poznamenat, že jsou čtyři tradiční způsoby, jak vyjít do&nbsp;ulic — rozdávání letáků, vylepování <indexterm><primary>Plakáty</primary></indexterm>plakátů, stavění stánků apod. na&nbsp;náměstích a pořádání manifestací.</para>

<para>Každá z&nbsp;těchto možností vyžaduje jiné postupy a zkušenosti. Projdeme si je jednu po&nbsp;druhé.</para>

<para>Většina lidí rozdávajících letáky k&nbsp;tomu má jen minimální nebo žádnou průpravu. Často můžete potkat lidi vyslané rozdávat letáky všelijakých hnutí, kteří ale vypadají bezradně, postávají sami někde na&nbsp;rohu ulice, krčí se ve&nbsp;stínu a mávají kusem papíru na&nbsp;kolemjdoucí, kteří ale o&nbsp;jejich přítomnost nejeví sebemenší zájem. Tohle je plýtvání časem, penězi a mozkovou kapacitou. Během&nbsp;šesti let jsme se naučili pár jednoduchých technik, díky&nbsp;kterým <indexterm><primary>Rozdávání letáků</primary></indexterm>rozdávání letáků funguje v&nbsp;praxi efektivně. Vaší povinností je nejprve tyto techniky učit ostatní sami, a pak je učit, aby to učili další. (Samozřejmě tyto zkušenosti nemusíte dodržovat do&nbsp;poslední čárky. Kopírujte a remixujte podle&nbsp;vlastní chuti a potřeb.) Na&nbsp;předvedení této techniky stačí pět minut před&nbsp;začátkem každého <indexterm><primary>Rozdávání letáků</primary></indexterm>rozdávání letáků a <emphasis>měla</emphasis> by se pokaždé předvádět.</para>

<para>Začněme návrhem letáku. Musí vypadat profesionálně, ale nemusí být perfektní ani nacpaný informacemi: při&nbsp;rozdávání letáků je klíčové, aby lidé viděli symbol a barvy hejna a snadno stravitelné poselství spolu s&nbsp;odkazem, kde mohou získat další informace.</para>

<para>Obdobně by lidé rozdávající letáky měli mít na&nbsp;sobě čisté slušné oblečení se&nbsp;symbolem a barvami hejna. Polotrika jsou vhodnější než trička. Ze&nbsp;zřejmých důvodů je v&nbsp;chladnějších oblastech lepší rozdávat letáky na&nbsp;jaře a v&nbsp;létě než v&nbsp;zimě.</para>

<para>Ideálně by rozdávání v&nbsp;pracovní den mělo trvat zhruba devadesát minut kolem&nbsp;oběda nebo v&nbsp;sobotu a v&nbsp;neděli několik hodin během&nbsp;nákupního odpoledne, účastnit by se mělo asi deset lidí.</para>

<para>Rozdavači letáků by měli pomalu chodit ve&nbsp;dvojicích vedle&nbsp;sebe, zhruba tři až pět metrů od&nbsp;sebe, tam a zpátky po&nbsp;přidělené části ulice nebo prostranství. Tři až pět metrů je dost blízko, aby před&nbsp;okolními lidmi vypadali organizovaně, ale ne tak blízko, aby se jednotlivci na&nbsp;ulici cítili ohroženi přesilou dva na&nbsp;jednoho. Nikdo nebude letáky rozdávat sám, v&nbsp;žádném případě: vypadal by totiž jako pošuk typu „přichází konec světa, konec světa, konec světa, vezměte si prosím někdo leták a přečtěte si o&nbsp;konci světa,“ před&nbsp;kterým lidé raději přejdou na&nbsp;opačnou stranu ulice, aby se mu vyhnuli.</para>

<para>Každý rozdavač by měl říkat tři fráze v&nbsp;určeném pořadí, když při&nbsp;pomalé chůzi ulicí nebo prostranstvím někoho potká: „Dobrý den“ pro&nbsp;navázání očního kontaktu; „Prosím, pane/madam“ s&nbsp;úsměvem, zatímco tomu člověku nabídne brožurku nebo leták obrácený tak, aby si ho mohl v&nbsp;rychlosti přečíst, než se rozhodne, jestli si ho vzít; a nakonec „děkuji,“ ať už si ho vezme nebo ne. Je to snadné, účinné a funguje to ve&nbsp;všech částech Švédska.</para>

<para>(Reakce se mohou různit. V&nbsp;poklidnějších severních částech země, například v&nbsp;Laponsku, se lidé mohou trochu urazit, že jste k&nbsp;nim alespoň nezašli na&nbsp;kávu, když už jste je oslovili. V&nbsp;rušnějším hlavním městě Stockholmu zase lidé mohou považovat za&nbsp;drzost, že jste je vůbec oslovili. Ale ta technika <emphasis>funguje</emphasis>.)</para>

<para>Pokud si leták nevezmou, rozdavač ho vrátí dospod štosu a dalšímu člověku nabídne jiný. Nikdo si nevezme leták, který před&nbsp;jeho očima právě někdo další odmítl.</para>

<para>Rozdavači by ideálně měli mít u&nbsp;sebe dva druhy věcí na&nbsp;rozdávání: štos letáků, které představují hlavní atrakci dne, a brožurku s&nbsp;dalšími informacemi o&nbsp;hejnu pro&nbsp;lidi, kteří se zeptají na&nbsp;více informací. Někteří se zeptají.</para>

<para>Jeden člověk musí zůstat u&nbsp;zásoby letáků a dalšího vybavení, aby si rozdavači mohli pravidelně chodit doplňovat zásoby. Další člověk musí organizovat celou akci a nést formální zodpovědnost pro&nbsp;případ problémů, aby rozdavači měli na&nbsp;koho směrovat případné stížnosti. Tento člověk navíc bude jednotlivým dvojicím přidělovat rajóny tak, aby většina lidí procházejících v&nbsp;okolí během&nbsp;dne potkala alespoň dvě dvojice: když někdo potká dvě různé skupinky rozdávající stejné letáky, zanechá to v&nbsp;něm pozitivní dojem dobře organizované akce.</para>

<para>Když si lidé berou letáky, celkem často začnou rozdávajícím aktivistům klást otázky. Pro&nbsp;takový případ je třeba zajistit, aby se tito aktivisté nebáli odpovídat na&nbsp;nejběžnější otázky o&nbsp;hejnu. Navíc se v&nbsp;této situaci hodí mít tu brožurku s&nbsp;dalšími informacemi jako doplněk letáku.</para>

<para>Co se týče plánování počtu výtisků, obecně platí, že při&nbsp;rozdávání ve&nbsp;skupině tímto způsobem rozdáte za&nbsp;hodinu něco málo přes&nbsp;tisíc letáků.</para>

<para>A na&nbsp;závěr, naprosto jistě narazíte na&nbsp;lidi, kteří leták zmuchlají nebo roztrhají na&nbsp;kusy a s&nbsp;opovržením ho odhodí na&nbsp;ulici. Zajistěte, aby všichni účastníci akce toto smetí sbírali a vyhazovali do&nbsp;příslušných odpadkových košů — jinak budou lidé nacházet barvy a symbol hejna jako odpadky na&nbsp;ulici a odnesou si z&nbsp;toho negativní asociace.</para>

<para>Výlep <indexterm><primary>Plakáty</primary></indexterm>plakátů je o&nbsp;něco méně složitý, ale je třeba brát ohledy na&nbsp;člověka, který pak bude <indexterm><primary>Plakáty</primary></indexterm>plakáty odstraňovat. Například nikdy nelepte <indexterm><primary>Plakáty</primary></indexterm>plakáty vteřinovým lepidlem na&nbsp;fasádu, pokud vaše hejno nemá být spojováno s&nbsp;vandalismem.</para>

<para>Obecně by podle&nbsp;našich zkušeností měly <indexterm><primary>Plakáty</primary></indexterm>plakáty vylepovat skupinky po&nbsp;třech aktivistech. První aktivista přidrží plakát na&nbsp;zdi, druhý ho připevní malířskou páskou a třetí bude vysvětlovat smysl plakátu a hejna kolemjdoucím, kteří se určitě ze&nbsp;zvědavosti zastaví.</para>

<para>Pro&nbsp;představu, výlep stovky plakátů je na&nbsp;předměstí nebo v&nbsp;centru menšího města celkem velká a výrazná kampaň, ale nevydrží dlouho: nanejvýš pár dnů, možná jen pár hodin. Proto si to dobře načasujte. Když se ve&nbsp;městě střídá několik týmů a jednou týdně vylepí stovku <indexterm><primary>Plakáty</primary></indexterm>plakátů, je to lepší než strávit celý den vylepováním pěti set <indexterm><primary>Plakáty</primary></indexterm>plakátů, které do&nbsp;druhého dne všechny zmizí.</para>

<para>Když jde o&nbsp;stavění stánků nebo jiných pevných konstrukcí na&nbsp;ulicích nebo festivalech pod&nbsp;širým nebem, je to mnohem menší věda. Připravte si spoustu materiálů na&nbsp;rozdávání, zajistěte na&nbsp;stanovišti neustálou obsluhu a všude rozvěste symboly a barvy hejna. V&nbsp;této fázi si nejspíše ještě nebudete moci dovolit deštníky ani jiné podobně nákladné reklamní předměty, ale pár vlajek na&nbsp;ozdobu lze levně pořídit na&nbsp;objednávku v&nbsp;tiskárnách.</para>

<para>Skvělý tah je rozdávat procházejícím rodičům s&nbsp;dětmi <indexterm><primary>Heliové balonky</primary></indexterm>balonky plněné heliem se&nbsp;symbolem a barvami hejna. Děti to zbožňují, rodiče přiváží balonek na&nbsp;kočárek a budou dělat vašemu hejnu chodící reklamu. Balonků si budou všímat lidé stovky metrů daleko na&nbsp;všechny strany od&nbsp;vašeho stánku. (Naopak puberťáci s&nbsp;balonkem strašně rádi zaběhnou za&nbsp;roh, nadechnou se helia, chvilku se budou smát svým legračním hlasům, a pak si přijdou pro&nbsp;další. Měli byste pečlivě vybírat, komu balonek dáte.)</para>

<para>A konečně manifestace a <indexterm><primary>Pouliční protesty</primary></indexterm>pouliční protesty. Připravte si <indexterm><primary>Seznam řečníků</primary></indexterm>seznam šesti až deseti řečníků a zařiďte, aby celé shromáždění netrvalo déle než hodinu. Na&nbsp;zvukovou aparaturu (a ta je nezbytná) možná budete potřebovat <indexterm><primary>Úřední povolení</primary></indexterm>úřední povolení. Když pozvete řečníky z&nbsp;blízkých hejn nebo jiných organizací sympatizujících s&nbsp;vaším snažením, můžete tím přilákat větší obecenstvo.</para>

<para>Na&nbsp;volbě místa konání záleží. Na&nbsp;výrobu působivých záběrů do&nbsp;reportáže potřebujete zaplnit náměstí. Když si vyberete velké náměstí a dorazí vám 500&nbsp;lidí, budou vypadat jako malý hlouček uprostřed prázdného náměstí. Naopak na&nbsp;malém náměstí bude stejná skupina vypadat téměř jako zuřící neústupný dav. Počet účastníků na&nbsp;manifestaci vašeho hejna se ještě před&nbsp;samotným oznámením akce těžko odhaduje, ale kvůli&nbsp;výběru místa konání nemáte jinou možnost.</para>

<para>Demonstrace jsou zvláště efektivní v&nbsp;době, kdy lidé zuří nad&nbsp;nedávnými událostmi, narozdíl od&nbsp;manifestací pořádaných „jen tak“. Když mají lidé vztek, typicky to budou chtít sdílet, ukázat a ventilovat ve&nbsp;skupinách. Zároveň to řečníkům na&nbsp;demonstraci značně ulehčuje práci; v&nbsp;podstatě jim stačí v&nbsp;co nejbarvitějších a nejprovokativnějších výrazech popsat, jaký mají nad&nbsp;nedávnými událostmi vztek, aby si od&nbsp;publika vysloužili bouřlivý potlesk.</para>

<para>K&nbsp;tomu potřebujete umět rychle reagovat a rychle vše připravit. Demonstrace den nebo víkend po&nbsp;nespravedlivém přelomovém rozsudku může být skvělým příkladem. Protože datum vyhlášení rozsudku je celkem předvídatelné (ale ne samotný obsah), vy a hejno máte možnost naplánovat eventuální potřebu takové demonstrace a vyřídit potřebná povolení celé týdny v&nbsp;předstihu. Třeba ty plány nakonec nevyužijete, ale měli byste je mít připravené.</para>

<para>Když pak ke&nbsp;svolání demonstrace dáte zelenou, dejte si záležet, aby média o&nbsp;demonstraci věděla předem (rozešlete tiskové zprávy den nebo dva předem), a jako <indexterm><primary>Seznam řečníků</primary></indexterm>první dva řečníky do&nbsp;programu zařaďte ty, které chcete v&nbsp;médiích ukázat jako tváře hejna. Média na&nbsp;demonstraci přijedou, pořídí si fotky a záběry, a zase odjedou; nezůstanou tam až do&nbsp;konce.</para>

<para>Určitě si z&nbsp;demonstrace pořiďte také vlastní fotky a videa. Za&nbsp;čas vás televizní stanice a noviny budou žádat o&nbsp;<indexterm><primary>Ilustrační záběry</primary></indexterm>ilustrační záběry a <indexterm><primary>Fotografie z&nbsp;akcí</primary></indexterm>fotky z&nbsp;akcí ke&nbsp;zprávám o&nbsp;vás. Pokud jim je nebudete moci poskytnout, vydají zprávu o&nbsp;někom jiném, takže je to důležité. Na&nbsp;videa použijte stativ a HD kameru. S&nbsp;kamerou v&nbsp;ruce nejde natočit dost kvalitní záběry pro&nbsp;televizní vysílání. Pokud nemáte nikoho s&nbsp;profesionálními filmařskými zkušenostmi, nepokoušejte se kamerou hýbat ani otáčet; na&nbsp;natočení pohyblivých záběrů použitelných do&nbsp;vysílání je třeba spousta zkušeností. Místo&nbsp;toho prostě natočte dobré záběry velkého davu z&nbsp;několika úhlů, kamerou uprostřed záběru nehýbejte.</para>

<para>Až se demonstrace začne rozcházet, řekněte lidem na&nbsp;závěr o&nbsp;nějakém místě pro&nbsp;ty, kteří ještě chtějí někam zajít, seznámit se a jen tak si posedět. Pomůže to posílit přátelství uvnitř hejna, a tím i organizaci jako celek. Navíc se tam často podaří naverbovat nové aktivisty. V&nbsp;létě můžete například přinést deky a piknikové koše s&nbsp;chlebem, sýry, salámy, hroznovým vínem atd., pár lahví vína, a pak se přesunout na&nbsp;travnatou plochu v&nbsp;nejbližším parku. Po&nbsp;demonstraci to bude příjemné přátelské posezení.</para>

<para>Opět, v&nbsp;chladnějších oblastech v&nbsp;zimě nepořádejte demonstrace vůbec. S&nbsp;největší pravděpodobností to skončí pár desítkami schoulených promrzlých lidí, kteří budou ve&nbsp;večerních zprávách vypadat hrozně. (Existují výjimky. Nečekejte, že budete jednou z&nbsp;nich.)</para>

<para>Každopádně zimní demonstrace zkraťte na&nbsp;zhruba třicet minut.</para>
</section>

<section id="skalujte-do-sirky">
<indexterm class="startofrange" id="index-skalovani-do-sirky-sekce"><primary>Škálování do&nbsp;šířky</primary></indexterm>
<title>Škálujte do&nbsp;šířky, do&nbsp;šířky a zase do&nbsp;šířky</title>

<para>Klíčovým pojmem hejna je „škálování do&nbsp;šířky.“ Označuje se tím proces přesouvání veškerých aktivit co nejdále na&nbsp;okraj hejna, zapojování co největšího počtu lidí — a když už jsme u&nbsp;toho, tak i rozprostření provozních nákladů spojených s&nbsp;danou činností.</para>

<para>Škálování do&nbsp;šířky je pojem z&nbsp;informatiky. Když se něco rozrůstá, můžete v&nbsp;jazyce počítačového průmyslu svůj serverový park škálovat vzhůru nebo do&nbsp;šířky. Škálování <emphasis>vzhůru</emphasis> znamená, že stávající servery vyměníte za&nbsp;dražší. Škálování <emphasis>do&nbsp;šířky</emphasis> znamená, že si stávající levné servery necháte a přidáte k&nbsp;nim další podobné levné servery. My přidáváme další aktivisty. Spoustu nových aktivistů. Práci tedy škálujeme do&nbsp;šířky.</para>

<para>Kdyby se všechny provozní náklady hejna platily centrálně, mohly by se nasčítat na&nbsp;značnou sumu. Když aktivista na&nbsp;okraji hejna zaplatí jen náklady na&nbsp;svůj vlastní kus činnosti, ta částka může být tak malá, že o&nbsp;tom ten aktivista ani nebude uvažovat jako o&nbsp;nákladech. Tohle je obrovský pozitivní přínos škálování do&nbsp;šířky.</para>

<para>Jedním z&nbsp;příkladů mohou být letáky, které jsme probírali před&nbsp;chvílí. Pokud máte v&nbsp;terénu hejno aktivistů slušně pokrývající většinu území a chtěli byste doručit letáky do&nbsp;domácností, tradičním postupem by bylo objednat tisk a poštovní rozvoz letáků. Jenže s&nbsp;hejnem nic takového nemusíte dělat.</para>

<para>Místo&nbsp;toho zauvažujte nad&nbsp;vytvořením PDF letáku velikosti A5 a požádáním svých aktivistů, aby si všichni vytiskli 200&nbsp;kopií a rozdali je svým sousedům. Taková žádost je naprosto v&nbsp;pořádku a dokonce se i celkem očekává. Jistě, oproti&nbsp;objednávce tisku a rozvozu tím nemusíte dosáhnout stoprocentního pokrytí celého území, ale schválně si to jen tak ze&nbsp;zvědavosti spočítejme.</para>

<para>Předpokládejme, že máme deset tisíc aktivistů a 5&nbsp;procent z&nbsp;nich tuto žádost vyslyší, což je pro&nbsp;podobnou žádost celkem přijatelný odhad. Tím pádem bude doručeno sto tisíc letáků do&nbsp;domácností v&nbsp;oblastech, kde žijí naši stávající aktivisté (z&nbsp;toho navíc vyplývá, že tyto oblasti jsou po&nbsp;demografické stránce vhodné pro&nbsp;nábor dalších aktivistů do&nbsp;hejna).</para>

<para>Celkové náklady pro&nbsp;dosažení takového pokrytí jsou pro&nbsp;vás osobně kolem&nbsp;tří až čtyř hodin práce na&nbsp;přípravě zmíněného PDF a strhujícího povzbudivého <literal>e-mailu</literal> vašim aktivistům, aby ho vytiskli a rozdali. Náklady budou ještě nižší, pokud v&nbsp;hejnu máte dobré návrháře, které baví připravovat letáky, nebo pokud vyberete jeden z&nbsp;hotových remixů vaší vize do&nbsp;letákové podoby.</para>

<para>Naopak celkové náklady v&nbsp;tradiční organizaci na&nbsp;dosažení stejného výsledku by byly v&nbsp;řádu čtyřiceti tisíc eur<footnote><para>Asi milion korun — pozn. překl.</para></footnote>, platit by se muselo za&nbsp;seznamy adres, tisk, poštovné a balné — a s&nbsp;největší pravděpodobností by mnohem více hodin zabrala jen samotná <indexterm><primary>Administrativa</primary></indexterm>administrativa spojená se&nbsp;zadáním nezbytných objednávek.</para>

<para>Praktické výhody škálování do&nbsp;šířky jsou jasně patrné.</para>

<para>Tento princip můžete snadno uplatnit i u&nbsp;tisku letáků, zvláště v&nbsp;počátečních fázích hejna (během&nbsp;prvního roku nebo několika let, než získáte stabilní a vydatné příjmy). Nabádejte své aktivisty, aby si stáhli svou oblíbenou verzi nebo verze letáku mezi&nbsp;všemi remixy vaší vize, vytiskli si asi tak pět set kopií na&nbsp;vlastní tiskárně a jen tak je vyrazili rozdat do&nbsp;města. To vše bez&nbsp;nějakých žádostí o&nbsp;dovolení.</para>

<para><indexterm><primary>Plakáty</primary></indexterm>Plakáty je trochu těžší decentralizovat kvůli&nbsp;jejich nestandardně velkým rozměrům, ale překvapivě velký počet aktivistů má někde ve&nbsp;svém denním programu přístup k&nbsp;tiskařskému vybavení alespoň pro&nbsp;formát A3. U&nbsp;<indexterm><primary>Plakáty</primary></indexterm>plakátů není potřeba moc výtisků. Jak již bylo řečeno, výlep stovky plakátů se dá považovat za&nbsp;velkou kampaň na&nbsp;předměstí nebo menším městě.</para>

<para>Pokud to půjde dobře, doporučte aktivistům pořizovat a sdílet fotky z&nbsp;provádění aktivismu v&nbsp;ulicích. Přiměje to další lidi provádět stejný druh aktivismu a vyvolá to přátelskou soutěživost. Podobné fotky navíc můžete využít pro&nbsp;interní <indexterm><primary>Soutěže</primary></indexterm>soutěže o&nbsp;vtipné a bláznivé ceny. Přispěje to k&nbsp;motivaci hejna jako celku a zároveň to ukáže nezúčastněným lidem, že hejno je aktivní — jak potenciálním nováčkům, tak nepřátelům.</para>

<para>V&nbsp;následující kapitole se blíže podíváme na&nbsp;samoorganizaci a rozhýbání práce.</para>
<indexterm class="endofrange" startref="index-skalovani-do-sirky-sekce"/>
</section>

<epigraph>
<para>Září 2006.</para>

<para>Jednou zvláštností švédského volebního systému je, že hlasovací lístky fungují trochu jinak než v&nbsp;ostatních zemích. Ve&nbsp;většině zemí, když vaše strana splní všechny náležitosti pro&nbsp;účast ve&nbsp;volbách, dostane se na&nbsp;jednotný hlasovací lístek mezi&nbsp;ostatní strany.</para>

<para>Oproti&nbsp;tomu ve&nbsp;Švédsku funguje volební hlasování takto: když jdete volit, přijdete do&nbsp;volební místnosti, a tam najdete dlouhou řadu štosů hlasovacích lístků, může jich být třeba i sedmdesát. Každá strana má vlastní hlasovací lístek označený jejím názvem, na&nbsp;kterém můžete označit jméno kandidáta, pokud chcete — pokud nikoho neoznačíte, dostane hlas lídr kandidátky. Při&nbsp;hlasování si vezmete hlasovací lístek strany, kterou chcete volit, a pár dalších pro&nbsp;odvedení pozornosti, od&nbsp;volebního komisaře dostanete úřední obálku, půjdete za&nbsp;plentu, vložíte vybraný hlasovací lístek do&nbsp;obálky a zalepíte ji, ostatní lístky tam necháte ležet, vrátíte se zpět před&nbsp;volební komisi, ukážete jim voličský průkaz a předáte jim svoji zalepenou obálku.</para>

<para>A teď přijde pecka: rozvoz lístků do&nbsp;volebních místností mají zaručeny jen parlamentní strany, a navíc zadarmo. Neparlamentní strany si musejí zaplatit tisk několika milionů hlasovacích lístků, což je samo o&nbsp;sobě velká zátěž, ale navíc je ráno v&nbsp;den voleb musejí rozvézt na&nbsp;pět tisíc volebních míst — na&nbsp;každé volební místo od&nbsp;těch největších v&nbsp;hlavním městě Švédska, kde každým projdou tisíce lidí, po&nbsp;zapadlé volební místnosti uprostřed nejhlubších laponských lesů, kde mají zaregistrováno méně než stovku voličů. Navíc musíte hlasovacími lístky zásobovat i patnáct set předtermínových volebních míst — a zásoby pravidelně doplňovat, protože někde nepoužité hlasovací lístky neparlamentních stran večer vyhazují.</para>

<para>Teoreticky, pokud neparlamentní strana nezvládne své hlasovací lístky dodat do&nbsp;volebních místností, odhodlaný volič si pořád ještě může vzít prázdný hlasovací lístek a název strany na&nbsp;něj napsat rukou. Ve&nbsp;skutečnosti se to ale nestává: pokud něco není v&nbsp;nabídce, nikdo si to nevybere. Pokud vaše hlasovací lístky nejsou ve&nbsp;volebních místnostech, nikdo vás nestrčí do&nbsp;úřední obálky.</para>

<para>Tedy celý poslední měsíc před&nbsp;volbami, kdy všechny ostatní strany finišují kampaň, švédská Pirátská strana místo&nbsp;volební kampani věnuje většinu úsilí přípravě logistiky pro&nbsp;distribuci milionů hlasovacích lístků aktivistům, aby zajistila zásobování všech volebních místností. Zároveň byla velká část volebního rozpočtu vyhrazena na&nbsp;tisk těchto hlasovacích lístků.</para>

<para>Můžete říkat, že jsou tím silně zvýhodněny parlamentní strany, a málokdo by s&nbsp;vaším postřehem nesouhlasil. Přesto si z&nbsp;pozice vyzyvatele nemáte právo stěžovat, že vás systém znevýhodňuje — jinak budete vypadat jako fňukalové, kteří na&nbsp;to nemají.</para>

<para>Jako předseda strany nemyslím na&nbsp;nic jiného. Když hlasovací lístky nerozvezeme, veškerá naše práce — formování veřejného mínění, letáky, plakátové kampaně, <indexterm><primary>Op-edy</primary></indexterm><literal>op-edy</literal>, práce aktivistů — byla k&nbsp;ničemu. Připravím systém se&nbsp;seznamem všech volebních míst, kde se lidé mohou přihlásit k&nbsp;zásobování volebních míst ve&nbsp;svém okolí. Dnes to není žádný zázrak, ale v&nbsp;roce 2006 bylo v&nbsp;politice takové samoorganizační myšlení nevídané: všude jinde bylo vrcholem centrální plánování. My vytvořili role pro&nbsp;distribuci hlasovacích lístků a obsluhování volebních místností, které mohli dobrovolníci sami obsadit. Vytvořili jsme funkce na&nbsp;vzájemné zkontaktování dobrovolníků z&nbsp;různých úrovní distribučního systému, čímž vznikl logistický řetězec. Vytvořili jsme systém hodnocení, vyhlásili jsme soutěž měst mezi&nbsp;sebou a udělali jsme vše možné, abychom dobrovolníky přiměli ráno v&nbsp;den voleb rozvézt hlasovací lístky. Přimět počítačové nadšence dělat něco takového mezi&nbsp;7. a 8.&nbsp;hodinou v&nbsp;neděli ráno vyžaduje opravdu silnou motivaci.</para>

<para>Když nadešel den voleb, dosáhli jsme 97% pokrytí podle&nbsp;počtu voličů. Mám z&nbsp;toho obrovskou radost; předtím jsem za&nbsp;reálně dosažitelné číslo označil 75% pokrytí.</para>
</epigraph>
</chapter>
