<?xml version="1.0" encoding="UTF-8" ?>
<chapter id="jak-vyuzit-spolecenske-procesy">
<title>Jak naplno využít společenské procesy</title>

<abstract>
<para>Klíčem k&nbsp;úspěšnému hejnu je umět lépe chápat a využívat společenské procesy probíhající v&nbsp;obrovském měřítku než vaši konkurenti. Na&nbsp;některé konkrétní postupy jsme se podívali v&nbsp;kapitolách&nbsp;4 a&nbsp;6. V&nbsp;této kapitole doprobereme pokročilejší, ale o&nbsp;to zásadnější techniky.</para>
</abstract>

<para>Vysvětlování cílů hejna desítkám tisíc nebo dokonce stovkám tisíc lidí přináší mimořádná úskalí, protože každý z&nbsp;nich chápe jinou podmnožinu cílů a rozhodl se přijímat vaše zprávy z&nbsp;jiných důvodů než ostatní. Toho všeho si musíte být vědomi a přizpůsobovat svá sdělení jak důkladně proškoleným, tak čerstvě přijatým aktivistům současně.</para>

<section id="socialni-vazby">
<title>Sociální vazby</title>

<para>Spousta komunit dělá tu chybu, že využívá jen online vztahy. Jak jsme si všimli v&nbsp;kapitole&nbsp;4 při&nbsp;činnosti v&nbsp;ulicích, skutečná síla hejna aktivistů tkví ve&nbsp;schopnosti zkombinovat online i offline <indexterm><primary>Sociální vazby</primary></indexterm>sociální vazby.</para>

<important><para>Skutečná síla hejna vychází z&nbsp;kombinování online a offline přátelství.</para></important>

<para><indexterm><primary>Offline přátelství</primary></indexterm>Offline přátelství jsou mnohem, mnohem silnější než online přátelství a vazby. Chceme, aby se o&nbsp;tématech hejna mluvilo především v&nbsp;offline konverzacích; ty jsou z&nbsp;hlediska intenzity a vzájemného emocionálního působení mezi&nbsp;lidmi mnohem silnější. Proto musíme využít dosah online nástrojů a komunikace, a přimět tak lidi, aby o&nbsp;cílech hejna chtěli mluvit ve&nbsp;svém příslušném offline prostředí, kde je šance na&nbsp;zlanaření nových aktivistů mnohem, mnohem větší než na&nbsp;obyčejné webové stránce.</para>

<para>Když jsme si ujasnili, že pro&nbsp;vysvětlování poselství hejna dalším lidem chceme využít offline přátelství našich aktivistů s&nbsp;jejich okolím, musíme dále probrat, že naši aktivisté se nacházejí v&nbsp;různých situacích a mají pro&nbsp;vysvětlování rozdílné příležitosti.</para>
</section>

<section id="rust-na-okrajich">
<title>Růst na&nbsp;okrajích</title>

<para>Hejno roste jen na&nbsp;svém mlhavém vnějším okraji: uprostřed hejna, kde se nacházíte vy, už je každý angažovaný na&nbsp;maximum. Z&nbsp;toho vyplývá důležitý postřeh: nejaktivnější lidé nemohou povídáním s&nbsp;přáteli do&nbsp;hejna přivést žádné nové aktivisty.</para>

<para>Vedoucí hejna si musejí být jasně vědomi toho, že sami nemohou nikoho přímo přimět vstoupit do&nbsp;hejna. Hejno může růst jen na&nbsp;okrajích, kde členové hejna znají lidi, kteří ještě členy nejsou. Jedině tam existují sociální vazby použitelné pro&nbsp;předání hodnot, poslání a nadšení hejna a získání nových členů.</para>

<para>Přesto je rozšiřování hejna povinností těch nejvíce motivovaných lidí, byť to nemohou dělat osobně. Jejich úlohou je naopak vytvářet zázemí, aby nové lidi mohli lanařit členové z&nbsp;k&nbsp;tomu příhodného prostředí, přestože lidé na&nbsp;vedoucích pozicích nemají nejmenší tušení, <emphasis>pro&nbsp;koho jmenovitě</emphasis> to zázemí vlastně připravují.</para>
</section>

<section id="periodicke-zpravy">
<indexterm class="startofrange" id="index-periodicke-zpravy-sekce"><primary>Periodické zprávy</primary></indexterm>
<title>Periodické zprávy</title>

<para>Aby nábor na&nbsp;okrajích mohl fungovat, celému hejnu je třeba pravidelně rozesílat několik klíčových informací v&nbsp;<emphasis>periodických zprávách</emphasis>. Měli by je psát lidé, kteří mají s&nbsp;mluvením o&nbsp;hejnu největší zkušenosti, typicky jednou týdně. Periodické zprávy by měly obsahovat přinejmenším následující:</para>

<variablelist>
<varlistentry>
<term><indexterm><primary>Zpravodajství</primary></indexterm>Novinky.</term>
<listitem><para>Dejte lidem vědět, co se děje jak uvnitř hejna, tak venku ve&nbsp;světě v&nbsp;souvislosti s&nbsp;hejnem. Obojí je stejně důležité. Nejaktivnější lidé toho již většinu budou vědět, ale bude se jim hodit i vaše slovní formulace těch zpráv. Kontext novinek pište hodně podrobně, zvláště u&nbsp;novinek z&nbsp;venku — dejte si záležet, aby i čerstvě přijatí aktivisté chápali, proč chcete zdůraznit události vybrané mezi&nbsp;<indexterm><primary>Zpravodajství</primary></indexterm>novinky. Nepředpokládejte, že všichni četli zprávu z&nbsp;minulého týdne, protože čerstvě přijatí aktivisté ji nečetli.</para></listitem>
</varlistentry>
</variablelist>

<important><para>Každý týden rozesílejte zprávu s&nbsp;novinkami, vzorovou argumentací, naléháním a dávkou sebedůvěry.</para></important>

<variablelist>
<varlistentry>
<term>Vzorovou <indexterm><primary>Argumenty</primary></indexterm>argumentaci.</term>
<listitem><para>Noví členové, kteří znají nejvíce nečlenů, jsou zároveň velmi nejistí při&nbsp;<indexterm><primary>Argumenty</primary></indexterm>argumentaci, proč je hejno důležité, zábavné a zdatné v&nbsp;úsilí o&nbsp;lepší svět. Jejich <indexterm><primary>Sebedůvěra</primary></indexterm>sebedůvěru lze zvýšit mnoha způsoby — jedním z&nbsp;nejpřímočařejších a nejúspěšnějších je dodat jim konkrétní fráze, kterými mohou začít hovor, nebo vzorové odpovědi na&nbsp;obvyklé otázky.</para></listitem>
</varlistentry>

<varlistentry>
<term>Dávku <indexterm><primary>Sebedůvěra</primary></indexterm>sebedůvěry.</term>
<listitem><para>To mě přivádí k&nbsp;dalšímu bodu — lidem ve&nbsp;vhodné situaci pro&nbsp;nábor nováčků je třeba dodat <indexterm><primary>Sebedůvěra</primary></indexterm>sebedůvěru, aby se do&nbsp;toho pustili. Jednou z&nbsp;nejjednodušších možností je nabídnout jim samolepky a odznaky se&nbsp;symbolem hejna, které pak vyvolají výše uvedené hovory. Pokud nemají dost sebedůvěry, aby s&nbsp;někým začali mluvit sami, viditelný symbol příslušnosti k&nbsp;hejnu jim to trochu ulehčí.</para></listitem>
</varlistentry>

<varlistentry>
<term><indexterm><primary>Naléhavost</primary></indexterm><indexterm><primary>Pocit naléhavosti</primary></indexterm>Pocit naléhavosti.</term>
<listitem><para>Když tito lidé mají příležitost nabírat nováčky do&nbsp;hejna a dostatek <indexterm><primary>Argumenty</primary></indexterm>argumentů i sebedůvěry, musejí to navíc ještě chtít dělat. Rozhodně nestačí je o&nbsp;to jen požádat v&nbsp;hromadném <literal>e-mailu</literal>: sami musejí aktivně chtít dělat nábor. Pokud věří v&nbsp;hejno a jeho poslání, součástí toho poslání musí být rozšiřování samotného hejna a pochopení, jak toto rozšiřování přispívá k&nbsp;celkovému úspěchu.</para></listitem>
</varlistentry>
</variablelist>

<para>Hejno roste tím, že mezi&nbsp;sebou lidé mluví, jeden hovor po&nbsp;druhém. Švédská Pirátská strana se přesně takto rozrostla na&nbsp;padesát tisíc členů: o&nbsp;jednoho člověka po&nbsp;druhém, po&nbsp;jednotlivých rozmluvách. Tyto rozmluvy jsou klíčem k&nbsp;dlouhodobému úspěchu hejna.</para>
<indexterm class="endofrange" startref="index-periodicke-zpravy-sekce"/>
</section>

<section id="jak-chapat-aktivacni-zebricek">
<indexterm class="startofrange" id="index-aktivacni-zebricek-sekce"><primary>Aktivační žebříček</primary></indexterm>
<title>Jak chápat aktivační žebříček</title>

<para>V&nbsp;každém hejnu je nutné vědět, kde se cesty k&nbsp;osobnímu úspěchu protínají s&nbsp;úspěchem celého hejna, a nové členy k&nbsp;některému z&nbsp;těchto průsečíků co nejdříve nasměrovat.</para>

<para>Když někdo vstoupí do&nbsp;hejna s&nbsp;určitým posláním, tak se samozřejmě nestane jeho vůdcem hned, jak se o&nbsp;hejnu poprvé doslechne. Mezi&nbsp;tím je spousta malých krůčků: doslechne se o&nbsp;hejnu poprvé, doslechne se podruhé, najde si ho na&nbsp;webu, potká někoho na&nbsp;ulici, promluví si s&nbsp;ním, atd. Takto napsané to vypadá jako samozřejmost, ale překvapivě málo organizací takovou samozřejmost vůbec bere v&nbsp;potaz. Říkáme tomu <emphasis>aktivační žebříček</emphasis>, hejno musí znát každý stupínek na&nbsp;žebříčku a všem co nejvíce usnadnit postup na&nbsp;další stupeň aktivace.</para>

<para>V&nbsp;předchozí podkapitolce jsme probírali, že hejno může růst pouze na&nbsp;svém okraji. Aktivační žebříček je pro&nbsp;pochopení náboru nováčků stejně důležitý: okraje hejna nejsou jasně patrné, ale naopak jsou dosti mlhavé a těžko se určuje, kdy přesně se lidé poprvé rozhodnou do&nbsp;hejna zapojit. Je to když se o&nbsp;hejnu poprvé doslechnou? Když navštíví jeho webovou stránku? Když v&nbsp;hejnu poprvé kontaktují jiného člověka? Dovolím si tvrdit, že všechny tyto tři možnosti jsou různými stupínky na&nbsp;aktivačním žebříčku.</para>

<para>Klíčovým postřehem zde je, že ze&nbsp;středu, kde sídlí vedení hejna, vypadá hejno jako <emphasis>plochá stolová hora</emphasis> (s&nbsp;jediným příkrým srázem, na&nbsp;který je třeba vylézt), zatímco z&nbsp;vnějšku vypadá jako <emphasis>oblý kopec</emphasis> (se&nbsp;spoustou malých stupínků). Tohle je klíčové, aby se lidem co nejvíce usnadnil vstup do&nbsp;vysoce aktivního středu hejna: protože chceme lidi v&nbsp;hejnu aktivizovat, je nutné pochopit, že aktivizace je <emphasis>postupný</emphasis> proces se&nbsp;spoustou kroků na&nbsp;aktivačním žebříčku.</para>

<important><para>Aktivizace je postupný proces se&nbsp;spoustou kroků na&nbsp;aktivačním žebříčku.</para></important>

<para>Nejzásadnějším úkolem pro&nbsp;vedení hejna je najít co nejvíce stupínků na&nbsp;aktivačním žebříčku a všechny je co nejvíce usnadnit a zpřístupnit. Opět to vypadá jako samozřejmost, ale spousta organizací v&nbsp;tom těžce selhává. Některá hejna nebo formální organizace umožňují snadno získat členství, ale vůbec nevysvětlují nic o&nbsp;své činnosti, jiní naopak velmi důkladně vysvětlují, proč jsou členové důležití, ale kontaktovat důstojníka jejich hejna je prakticky nemožné.</para>

<para>Problém těchto organizací obvykle vězí v&nbsp;tom, že si vybraly jednu klíčovou metriku pro&nbsp;měření svého úspěchu, a proto se celá organizace přeuspořádala tak, aby se místo&nbsp;na&nbsp;celý aktivační žebříček zaměřila jen na&nbsp;tu jedinou metriku. (Metriky jsme trochu probírali v&nbsp;kapitole&nbsp;5, jak si jistě pamatujete.)</para>

<para>Je třeba udělat několik klíčových věcí. Mezi&nbsp;ty nejméně zřejmé patří zajistit, aby všichni lidé v&nbsp;hejnu dokázali smysluplně odpovídat na&nbsp;otázky o&nbsp;účelu hejna od&nbsp;lidí, kteří se o&nbsp;hejnu právě dozvěděli — nikdy byste neměli podceňovat tradiční růst přes&nbsp;sociální vazby — a aby byla v&nbsp;organizačním diagramu vždy spousta prázdných políček pro&nbsp;lidi, kteří chtějí přijmout formální i skutečnou odpovědnost za&nbsp;rutinní provoz hejna. Ano, stále se k&nbsp;tomuto detailu vracíme, protože je důležitý.</para>

<para>Kromě&nbsp;toho, požádání tuctu aktivistů o&nbsp;popsání jednotlivých kroků, které vedly k&nbsp;jejich vstupu do&nbsp;hejna a aktivizaci, by byl dobrý začátek pro&nbsp;zmapování aktivačního žebříčku konkrétního hejna.</para>
<indexterm class="endofrange" startref="index-aktivacni-zebricek-sekce"/>
</section>

<section id="mobilizace-aktivistu">
<title>Mobilizace aktivistů</title>

<para>Klíčovým faktorem pro&nbsp;úspěch libovolného hejna je jeho schopnost mobilizovat aktivisty; jeho schopnost aktivizovat své příznivce. Jak jsme se dozvěděli v&nbsp;kapitole&nbsp;5, měření a sledování metrik je ohromně důležité a lze je s&nbsp;úspěchem využít jak pro&nbsp;motivaci v&nbsp;interních <indexterm><primary>Soutěže</primary></indexterm>soutěžích, tak pro&nbsp;hledání trendů.</para>

<para>Když dojde na&nbsp;lámání chleba, tak nezáleží na&nbsp;počtu sledovatelů na&nbsp;Twitteru, fanoušků na&nbsp;Facebooku ani odběratelů <literal>e-mailových</literal> novinek (byť se tyto metriky snadno měří). <emphasis>Záleží na&nbsp;počtu lidí, které dokážete aktivizovat.</emphasis> To je úplně jiné číslo, nedá se tak snadno určit, ale přesto má určitou korelaci s&nbsp;těmi snadno měřitelnými čísly: s&nbsp;největší pravděpodobností roste a klesá spolu s&nbsp;růstem a poklesem těch ostatních čísel, ale cokoliv přesnějšího se dá jen těžko předvídat.</para>

<important><para>Podstatnou metrikou je, kolik lidí dokážete vyburcovat k&nbsp;činnosti.</para></important>

<para>Také hodně záleží na&nbsp;vašem vedení. Jak jsme viděli v&nbsp;kapitole&nbsp;5, když je třeba udělat něco konkrétního, přímé vedení bude lidi <emphasis>hromadně</emphasis> aktivizovat mnohem účinněji než vyhýbavé prosby.</para>

<para>Jenže je to ještě o&nbsp;něco složitější. Vaše vedení nestačí. Dále musíte svým důstojníkům a oblastním vedoucím poskytnout nástroje, aby mohli lidi aktivizovat sami. Například byste mohli chtít, aby se před&nbsp;soudní budovou při&nbsp;vyhlašování rozsudku sešel flash mob, až tam bude spousta televizních kamer. Máte na&nbsp;to pětadvacet minut a jste v&nbsp;jiném městě. Co budete dělat?</para>

<para>Nejprve si uvědomte, že <emphasis>vy</emphasis> byste neměli dělat nic víc, než že kontaktujete oblastní vedoucí hejna a požádáte je, aby zařídili nějakou akci. Pak si ještě uvědomte, že tito oblastní vedoucí musejí mít nástroje na&nbsp;zařízení té akce.</para>

<para>Švédská Pirátská strana má nástroje na&nbsp;rozeslání SMS zpráv všem aktivistům v&nbsp;určité zeměpisné oblasti. (Nesledujeme skutečnou polohu aktivistů — takové šmírování by bylo neslušné a špatné. Místo&nbsp;toho se lidé mohou přihlásit k&nbsp;odběru zpráv týkajících se konkrétních oblastí, kde se obvykle pohybují.) Oblastní vedoucí si otevře nástroje na&nbsp;mobilizaci hejna, vybere oblast, kam rozeslat SMSky na&nbsp;telefony aktivistů, a odešle něco jako „Flash mob k&nbsp;dnešnímu rozsudku. Sraz před&nbsp;Obvodním soudem ve&nbsp;Vzorové ulici 123 ve&nbsp;12:30, za&nbsp;22&nbsp;minut. Přijďte, pokud můžete.“</para>

<para>Když se taková zpráva rozešle na&nbsp;několik tisíc telefonů, přijdou stovky lidí. To bohatě stačí, aby působili jako značná skupina lidí, zvláště když pro&nbsp;ně na&nbsp;místě připravíte zásobu transparentů, aby ta skupina vypadala, no, <emphasis>jako skupina</emphasis> — vaše skupina — a ne jen jako náhodný dav zvědavců.</para>

<para>Pamatujte, hejno nemůže konkurovat rozsahem zdrojů — ale je naprosto neporazitelné v&nbsp;<indexterm><primary>Rychlost</primary></indexterm>rychlosti, bleskové reakci a hospodárnosti.</para>
</section>

<section id="volani-do-zbrane-dojem-je-skutecnost">
<title><indexterm><primary>Volání do&nbsp;zbraně</primary></indexterm>Volání do&nbsp;zbraně: <indexterm><primary>Dojem je skutečnost</primary></indexterm>Dojem je skutečnost</title>

<para>Hromadné rozesílání textových zpráv přes&nbsp;vaši oblíbenou platformu navíc můžete a měli byste využívat ke&nbsp;svolávání hejna nejen na&nbsp;fyzická místa, ale i na&nbsp;jakákoliv jiná místa, kde se diskutuje o&nbsp;vašich tématech. Mezi&nbsp;ně patří zejména komentáře pod&nbsp;zprávami a diskuzní vlákna.</para>

<para>Spousta lidí chce být obecně ve&nbsp;většině případů na&nbsp;straně vítězného týmu a tomu podřizují své chování. Pokud tedy dokážete zařídit, aby vaše hejno <emphasis>vypadalo</emphasis> jako vítězný tým, bez&nbsp;ohledu na&nbsp;jeho skutečnou sílu, vaše práce je z&nbsp;90&nbsp;procent hotová. V&nbsp;marketingu je tento princip založený za&nbsp;zásadě, že „<indexterm><primary>Dojem je skutečnost</primary></indexterm>dojem je skutečnost“ — jinými slovy, skutečné je to, co nám <emphasis>připadá</emphasis> jako skutečné. Ale související mechanizmy jdou nad&nbsp;rámec této myšlenky; dojmy zároveň <emphasis>formují</emphasis> skutečnost.</para>

<para>Aby byl výsledný efekt co největší, potřebujete mít v&nbsp;hejnu nějaký mobilizační mechanizmus, který přitáhne pozornost aktivistů tam, kde musí diskuzi, komentáře nebo vlákno na&nbsp;fóru ovládnout určitá myšlenka, úhel pohledu nebo produkt — ten, který vaše hejno prosazuje. Zapojení pouhých pětadvaceti dalších lidí, kteří budou diskuzi společně táhnout stejným směrem, může v&nbsp;nahodilých návštěvnících diskuze zanechat dojem, že veřejné mínění drtivou převahou podporuje cíle vašeho hejna — a na&nbsp;každého přispěvatele do&nbsp;daného diskuzního vlákna připadá dalších devadesát devět lidí, kteří pouze čtou.</para>

<para>V&nbsp;začátcích švédské Pirátské strany jsme tento mechanizmus hojně využívali. Kdykoliv se ve&nbsp;starých médiích objevil článek o&nbsp;našich tématech, rozeslali jsme SMS zprávou upozornění lidem, kteří se na&nbsp;podobné články chtěli slétnout a zařídit, aby náš úhel pohledu v&nbsp;komentářích převládal. Takto jsme dokázali vytvořit velmi jasnou představu veřejného mínění na&nbsp;cokoliv, co se dotýkalo našich témat — představu, kterou jsme proměnili v&nbsp;realitu vyvoláním trvalého dojmu.</para>

<para>Opět, většina lidí bude přizpůsobovat své jednání a názory tak, aby byly alespoň trochu slučitelné s&nbsp;jejich představou o&nbsp;aktuálním veřejném mínění. Ovládněte dojem veřejnosti, který tým právě vyhrává, a <emphasis>stanete se</emphasis> vítězným týmem. Proto potřebujete nějaký svolávací mechanizmus na&nbsp;rychlé přesunutí aktivit hejna tam, kam se lidé v&nbsp;daný okamžik právě dívají.</para>

<important><para>Ovládněte dojem veřejnosti, který tým právě vyhrává, a stanete se vítězným týmem.</para></important>

<para>V&nbsp;povolebním vyhodnocení eurovoleb v&nbsp;roce 2009 napsala Sociální demokracie — největší švédská politická strana — že jejich předvolební brigádníci vídali Pirátskou stranu „prakticky na&nbsp;všech náměstích po&nbsp;celé zemi“ předvádět své barvy, rozdávat letáky a mluvit s&nbsp;kolemjdoucími. Jako předseda strany s&nbsp;ostřížím přehledem o&nbsp;našich aktivitách a zdrojích jsem věděl, že takové tvrzení má do&nbsp;objektivní pravdy skutečně velmi daleko. Ale byl to <emphasis>dojem</emphasis> skutečnosti našeho soupeře — dojem, který jsme <emphasis>vytvořili</emphasis>. Pokud takto vnímali skutečnost předvolební brigádníci největší strany v&nbsp;zemi, vnímala ji tak i velká část běžné populace.</para>

<para>Neplatí tedy jen to, že <indexterm><primary>Dojem je skutečnost</primary></indexterm>dojem je skutečnost. Pokud dokážete formovat dojem, můžete zároveň <emphasis>formovat skutečnost</emphasis>. Hejno v&nbsp;tom vyniká.</para>
</section>

<section id="dalsi-moznosti-jak-oklamat-vnimani">
<title>Další možnosti, jak oklamat vnímání</title>

<para>Ve&nbsp;Švédsku každý rok probíhá politická konference nazvaná <emphasis>Almedalen</emphasis> podle&nbsp;jména oblasti, kde se pořádá. V&nbsp;jiných zemích neznám žádnou evidentní obdobu — je to jen taková neformální dohoda, že se na&nbsp;jeden konkrétní týden v&nbsp;roce všichni lidé pracující v&nbsp;politice (reportéři, analytici, lidé z&nbsp;marketingu a politici) sjedou na&nbsp;jeden odlehlý ostrov ve&nbsp;Švédsku. Každý rok tam jezdí kolem&nbsp;deseti tisíc lidí, takže fakticky na&nbsp;týden obsadí jednu část města.</para>

<para>Nám se podařilo upoutat pozornost nošením výrazného oblečení — úhledných fialových triček s&nbsp;krátkým rukávem a příjmením vytištěným na&nbsp;zádech. Jeden rok jsme do&nbsp;Almedalenu poslali sedm lidí v&nbsp;takových tričkách a koncem týdne se mne lidé ptali: „Kolik lidí sem vlastně Pirátská strana poslala? Vidím vás úplně všude!“ Ostatní strany posílají delegace stovek členů, a přesto si lidé všímali hlavně našich sedmi delegátů, protože jsme se snažili vyčnívat z&nbsp;davu. Námi zvolený odstín fialové byl všude nápadný, zatímco všichni ostatní delegáti nosili všelijaké civilní oblečení, takže splynuli v&nbsp;neurčitý šedý dav. (Barvu jsme si nevybrali náhodně: fialová barva je symbolem strany, ale kdybychom jako symbol používali šedou nebo béžovou, nefungovalo by to ani zdaleka tak dobře.)</para>

<important><para>Nesplývejte v&nbsp;béžovém oblečení s&nbsp;davem. Hrstka nápadných lidí může vypadat jako stovky.</para></important>

<para>To je také důvod, proč jsem aktivisty vybízel, aby si koupili trička s&nbsp;barvami a logem strany a nosili je venku v&nbsp;ulicích. Z&nbsp;triček jsme žádný zisk neměli. Vůbec mi o&nbsp;ně nešlo jako o&nbsp;zdroj příjmu. Chtěl jsem tím naše barvy dostat ven do&nbsp;ulic každého města a vesnice po&nbsp;celé zemi. Opět, <indexterm><primary>Dojem je skutečnost</primary></indexterm>dojem je skutečnost.</para>
</section>

<section id="respektovani-anonymity">
<title>Respektování anonymity</title>

<para>Čím více osobních informací od&nbsp;svých aktivistů budete vyžadovat, tím méně aktivistů budete mít. Téměř jistě budete mít v&nbsp;organizaci šašky, kteří si budou stěžovat, že o&nbsp;lidech v&nbsp;hejnu sbíráte málo dat, a budou od&nbsp;vás žádat sběr co nejvíce dat o&nbsp;každém dobrovolníku, aby se v&nbsp;nich pak pomocí&nbsp;data miningu daly najít vzorce použitelné pro&nbsp;různé typy marketingu. Pořádné nakopnutí takového člověka do&nbsp;rozkroku vyřeší bezprostřední problém se&nbsp;šaškem: všichni členové organizace musejí mít odpovědnost za&nbsp;hlavní cíl hejna, kterého nelze dosáhnout bez&nbsp;velkého počtu aktivistů. Zvyšování počtu aktivistů je tedy vždy hlavním podúkolem a odrazování potenciálních aktivistů tomu brání.</para>

<para>Potenciální aktivista to většinou nevzdá, jen protože bude muset pracně vyplnit své jméno, telefon, příjmení matky za&nbsp;svobodna, velikost bot ve&nbsp;dvanácti letech a hromadu dalších údajů napříč půl tuctem stránek — nejčastěji bude odrazovat především nutnost vůbec odhalit svoji totožnost.</para>

<para>Zamyslete se nad&nbsp;tím. Vaše hejno se nejspíše snaží nějakým způsobem změnit svět. Protože jste se rozhodli využít model hejna, nejspíše stojíte proti&nbsp;organizacím se&nbsp;spoustou zdrojů (hejno je nejúčinnějším prostředkem, jak s&nbsp;takovými organizacemi zamést). Zjistíte, že status quo udržovaný těmito organizacemi chce změnit spousta lidí, ale také zjistíte, že mnozí z&nbsp;nich se pod&nbsp;tuto snahu nechtějí veřejně podepsat — někteří z&nbsp;nich dokonce mohou pro&nbsp;dané organizace přímo pracovat, dělat jim dodavatele nebo jinak záviset na&nbsp;jejich náklonnosti. Konec konců, když tyto organizace mají spoustu zdrojů, tak ovládají dostatečně velkou část společnosti, aby mohly dělat nepříjemnosti svým odpůrcům — svým známým odpůrcům.</para>

<para>A když se nad&nbsp;tím zamyslíte ještě o&nbsp;trochu déle, tak své aktivisty vlastně <emphasis>nepotřebujete</emphasis> znát. Potřebujete jen, aby o&nbsp;tématech hejna mluvili se&nbsp;svými přáteli, chodili na&nbsp;demonstrace atd. Mnozí raději budou chtít zůstat anonymní a respektování jejich přání hejno nesmírně posílí.</para>

<para>Ve&nbsp;švédské Pirátské straně se můžete zaregistrovat jako anonymní aktivista. Vyžadujeme jen <literal>e-mailovou</literal> adresu nebo telefonní číslo, kam můžeme poslat SMS. Vyplnit musíte alespoň jedno z&nbsp;toho; obojí může být anonymní. Funguje to skvěle.</para>

<para>(Na&nbsp;druhou stranu budete potřebovat vědět, kdo jsou vaši důstojníci, protože na&nbsp;určité úrovni působí jako kontaktní osoby. Ale prostí řadoví aktivisté mohou zůstat zcela anonymní, pokud budou chtít — a mnozí chtějí.)</para>
</section>

<section id="odmenujte-dlouhy-chvost">
<indexterm class="startofrange" id="index-odmenujte-dlouhy-chvost-sekce"><primary>Dlouhý chvost</primary></indexterm>
<title>Odměňujte dlouhý chvost</title>

<para>Mnoho organizací si při&nbsp;jednání o&nbsp;marketingu klade otázku, jak své cílové skupině prodat své hodnoty; jak získat dostatečnou oblibu u&nbsp;lidí, aby ji mohli zpeněžit nebo na&nbsp;ní vydělat jiným plánovaným způsobem. To je naprosto chybná otázka, naprosto chybná charakterizace problému, a řešení takto chybně charakterizovaného problému přinese v&nbsp;prostředí hejna kontraproduktivní výsledky.</para>

<para>Správná otázka zní: „Jak můžeme <emphasis>odměňovat</emphasis> lidi za&nbsp;<emphasis>diskutování</emphasis> o&nbsp;našem tématu (hodnotách, politice, službách, produktech)?“</para>

<para>Všimněte si, že říkám <emphasis>diskutování</emphasis>, ne <emphasis>propagování</emphasis>. Mezi&nbsp;tím je obrovský rozdíl. Lidé jsou extrémně alergičtí na&nbsp;pozitivní slogany schválené nebo prosazené marketingovým oddělením v&nbsp;kravatách a se&nbsp;zářivě bílými úsměvy. Horší už může být jedině pokus projet skrz&nbsp;otáčivé dveře na&nbsp;lyžích. Vy chcete lidi odměňovat za&nbsp;každou zmínku o&nbsp;vás, ať už vás mají rádi, nebo ne. Opět je to pravý opak tradičního jednosměrného marketingu tlačenkového typu, ale skvěle to ladí s&nbsp;tím, co jsme se dozvěděli v&nbsp;kapitole&nbsp;4 o&nbsp;rozmanitosti poselství a jak je tato rozmanitost zásadní pro&nbsp;úspěch a respekt.</para>

<important><para>Podstatné je, aby se o&nbsp;vašem hejnu mluvilo a diskutovalo. Odměňujte to.</para></important>

<para>Spousta marketingových oddělení, jak jsme se také dozvěděli v&nbsp;kapitole&nbsp;4, je naprosto posedlá absolutní a dokonalou kontrolou nad&nbsp;svou značkou. Ale když se takové kontroly vzdáte, můžete dosáhnout hotových zázraků. Totéž platí pro&nbsp;odměňování dlouhého chvostu — tedy lidí, které běžně není vidět — za&nbsp;mluvení o&nbsp;vašem hejnu nebo tématech.</para>

<para>Ve&nbsp;švédské Pirátské straně dostali velkou část titulní stránky našeho webu „Lidé blogující o&nbsp;Pirátské straně.“ Každý, kdo zmínil název Pirátské strany na&nbsp;blogu — bez&nbsp;ohledu na&nbsp;kontext — za&nbsp;to dostal výrazný odkaz na&nbsp;svůj článek z&nbsp;naší titulní stránky. To se dá snadno zařídit pomocí&nbsp;automatických nástrojů.</para>

<para>Pojďme se podívat, jaké společenské procesy to vytvořilo.</para>

<para>Většině bloggerů chodí na&nbsp;blog deset až dvacet návštěvníků za&nbsp;den. Tohle je „dlouhý chvost“ bloggerů, který upřímně nemá celkově moc čtenářů v&nbsp;porovnání s&nbsp;velkými blogy s&nbsp;tisíci a miliony návštěvníků, které obvykle určují trendy. Přesto jsou tito drobní bloggeři stejně citliví na&nbsp;prudké nárůsty návštěvnosti — a stejně zvědaví po&nbsp;jejich příčině.</para>

<para>Představte si, že píšete podobný blog, jeho návštěvnost je někde kolem&nbsp;dvaceti lidí za&nbsp;den, a z&nbsp;ničeho nic se vám přihrne nějakých pět set návštěvníků, když v&nbsp;článku zmíníte Pirátskou stranu. (To byl skutečný efekt propagování všech zmínek o&nbsp;nás na&nbsp;naší hojně navštěvované titulní stránce.)</para>

<para>Co byste si o&nbsp;takových nečekaných číslech mysleli jako okrajoví ale ambiciozní bloggeři? Jak by to ovlivnilo vaše blogování? A především, až se budete chystat napsat další článek, o&nbsp;jakých <emphasis>tématech</emphasis> budete chtít psát?</para>

<para>Toto je jeden z&nbsp;mechanizmů, které z&nbsp;nás udělaly nejdiskutovanější politickou stranu v&nbsp;celé švédské <indexterm><primary>Blogosféra</primary></indexterm>blogosféře. Když se vzdáte iluze kontroly nad&nbsp;svou značkou — kterou jste stejně nikdy neměli — a začnete lidi odměňovat za&nbsp;to, že o&nbsp;vás diskutují, nehledě na&nbsp;kontext, budou o&nbsp;vás a vašich tématech, službách nebo produktech diskutovat <emphasis>pořád</emphasis>. A přesně to chcete.</para>

<para>Takže odměňujte dlouhý chvost pozorností — můžete tím povzbudit celou <indexterm><primary>Blogosféra</primary></indexterm>blogosféru, aby o&nbsp;vás diskutovala, s&nbsp;výjimkou bloggerských hvězd, ale těch je pár a dlouhý chvost tvoří všichni ostatní.</para>
<indexterm class="endofrange" startref="index-odmenujte-dlouhy-chvost-sekce"/>
</section>

<section id="jak-vyuzit-pozornost-k-budovani-komunity">
<title>Jak využít pozornost k&nbsp;budování komunity</title>

<para>29.&nbsp;srpna 2012 uspořádal Barack Obama — prezident Spojených států — na&nbsp;serveru <indexterm><primary>Reddit</primary></indexterm>Reddit třicetiminutové takzvané <emphasis>AMA</emphasis>. AMA je zkratka za&nbsp;„<foreignphrase>Ask Me Anything</foreignphrase>“<footnote><para>„Zeptejte se mě na&nbsp;cokoliv“ — pozn. překl.</para></footnote>. Kdokoliv z&nbsp;celého světa měl příležitost přímo a osobně klást otázky prezidentu Spojených států a on jich zodpověděl tolik, kolik během&nbsp;vyhrazené doby stihl.</para>

<para>Příležitosti klást otázky přímo prezidentu Spojených států využilo nějakých dvacet tři tisíc lidí. Odpovědět stihl jen na&nbsp;deset z&nbsp;nich, ale odpovídal velmi osobně, upřímně a otevřeně — nedržel se jen politických otázek, ale jmenoval i své oblíbené sportovce, mluvil o&nbsp;udržování rovnováhy mezi&nbsp;prací a osobním životem a probíral recepty na&nbsp;vaření piva.</para>

<para>Možnost mluvit s&nbsp;kýmkoliv na&nbsp;světě a dostat odpověď, dokonce i od&nbsp;hlav států, by v&nbsp;budoucnu za&nbsp;mnoho generací mohla být naprosto normální — jenže dnes rozhodně není. To se vztahuje i na&nbsp;vůdce hejna. Lidé nečekají, že jim přijdou komentáře a povzbuzení od&nbsp;vůdců politických stran nebo jiných významných organizací. Tuto nečekanost můžete využít jako velkou výhodu pro&nbsp;získání stoupenců.</para>

<para>V&nbsp;umění se tomu říká <emphasis>kontakt s&nbsp;fanoušky</emphasis>. Tohle je přesně to samé, jenom vy musíte své fanoušky aktivně hledat, a ne jen čekat, až na&nbsp;vás promluví sami.</para>

<para>Když jsem vedl švédskou Pirátskou stranu, kdykoliv někdo zmínil název strany na&nbsp;blogu, podíval jsem se, jestli mohu něčím přispět do&nbsp;diskuze (nadhodili nějakou otázku jen tak do&nbsp;prázdna nebo se nad&nbsp;něčím nahlas podivovali?). Když někdo na&nbsp;Twitteru nebo svém blogu zmínil, že vstoupil do&nbsp;strany, napsal jsem mu krátké „Vítej na&nbsp;palubě!“ s&nbsp;vlastnoručním podpisem. Dalo se to snadno zařídit pomocí&nbsp;sady záložek na&nbsp;vyhledávací stránky různých blogovacích serverů, Twitteru atd.: na&nbsp;zkontrolování, jestli se někde objevila zmínka o&nbsp;názvu strany, stačilo jediné kliknutí.</para>

<para>A lidem to vždycky vyrazilo dech. Ani trochu nečekali, že je vůdce strany osobně přivítá <emphasis>v&nbsp;jejich vlastním prostoru</emphasis>, že tenhle člověk <emphasis>přijde za&nbsp;nimi</emphasis>. Získáte tím velmi oddané stoupence a silnou aktivistickou základnu. Jenže to také vyžaduje neustálou práci. Prezident Spojených států může zabodovat s&nbsp;celkem třiceti minutami odpovídání na&nbsp;otázky, ale vy nejste hlava státu. Vy musíte nové nebo potenciální aktivisty hledat každý den alespoň jednou denně a třeba jen potvrdit, že o&nbsp;nich víte — svým vlastním preferovaným způsobem. Přestože to vyžaduje neustálou práci, není to až tak pracné — prostě si uložte pár záložek s&nbsp;vyhledáváním názvu hejna a vašeho vlastního jména na&nbsp;blogovacích serverech a Twitteru a jednou nebo dvakrát denně ty záložky projděte.</para>

<para>Pozornost je odměna. Nečekaná pozornost je obrovská odměna. Odměňujte lidi za&nbsp;zájem o&nbsp;vaše hejno a ukazujte jim svou pozornost. Působí to zázraky.</para>

<important><para>Pozornost je odměna. Nečekaná pozornost je obrovská odměna.</para></important>

<para>Stejně tak se věnujte lidem, kteří čtou vaše texty. Když se lidé na&nbsp;něco budou ptát v&nbsp;komentářích pod&nbsp;vašimi sloupky, články nebo zápisky na&nbsp;blogu, věnujte se jim. Lidé to obecně nečekají a velmi oceňují, získáte tím oddané stoupence. (Dokonce jsem viděl některé lidi velmi udivené tím, že odpovídám na&nbsp;otázky v&nbsp;komentářích pod&nbsp;svými sloupky: „Prostě se Ricka zeptej v&nbsp;komentářích; nejspíš i odpoví.“) Docela mě to překvapuje a je na&nbsp;tom vidět, k&nbsp;čemu je dnešní internetová generace vychovaná — že veřejně píšící lidé se zamykají ve&nbsp;slonovinové věži a nechtějí slyšet názory čtenářů. Vyjděte z&nbsp;té věže a komunikujte s&nbsp;fanoušky, získáte tím mnohem oddanější stoupence, silnější aktivistickou základnu a silnější hejno.</para>

<para>Dále princip <indexterm><primary>Vedení příkladem</primary></indexterm><emphasis>vedení příkladem</emphasis>, který jsme probírali v&nbsp;kapitolách&nbsp;4 a&nbsp;7, platí o&nbsp;to více při&nbsp;diskuzích na&nbsp;veřejnosti a v&nbsp;prostorech patřících jiným lidem. Lidé na&nbsp;vás čas od&nbsp;času budou sprostí (vaše hejno se přece snaží změnit svět, tím zaručeně některé lidi naštvete). Bude to náročné na&nbsp;vaše sebeovládání a psychiku, ale <emphasis>musíte</emphasis> odpovědět a musíte být <emphasis>milí a zdvořilí</emphasis>. Toho sprosťáka naštvaného na&nbsp;vaše hodnoty těžko přetáhnete na&nbsp;svoji stranu, ale všechny ostatní čtenáře dané stránky naprosto překvapíte a <emphasis>z&nbsp;nich</emphasis> se stanou potenciální aktivisté pro&nbsp;vaše hejno. Nejspíše dokonce dostanete pozitivní ohlasy od&nbsp;jiných lidí než od&nbsp;původního agresora, napsané otevřeně pod&nbsp;vaší milou a zdvořilou odpovědí.</para>

<para>Nedávno mi k&nbsp;tomu na&nbsp;jednom diskuzním fóru přišel komentář: „Hej! Na&nbsp;Internetu nemůžeš jen tak přijít a bejt <emphasis>slušnej</emphasis>! Kdo si myslíš, že jseš!?“</para>

<para><indexterm><primary>Vedení příkladem</primary></indexterm>Vedení příkladem se samozřejmě vztahuje i na&nbsp;všechny ostatní členy vašeho hejna. Lidé se na&nbsp;veřejných diskuzních fórech o&nbsp;myšlenkách hejna budou chovat stejně jako vy. Naučte je chovat se zdvořile a přátelsky, i když je někdo tvrdě a zákeřně napadne, a budou se dít divy.</para>

<para>Politika je divácký sport, stejně jako prosazování vlastních myšlenek kdekoliv na&nbsp;Internetu. Jak se říká v&nbsp;ostatních diváckých sportech, „získejte si obecenstvo.“</para>
</section>

<epigraph>
<para>7.&nbsp;června 2009, přesně ve&nbsp;22:00.</para>

<para>Jsem na&nbsp;povolební večeři. Zatímco v&nbsp;roce 2006 jsme byli v&nbsp;malé restauraci, teď jsme v&nbsp;tanečním sále. Na&nbsp;celou jednu kratší stěnu se promítá volební zpravodajství veřejnoprávní televize, včetně&nbsp;netrpělivě očekávaných výsledků povolebního průzkumu.</para>

<para>V&nbsp;roce 2006 byl na&nbsp;místě jeden finský reportér. Tentokrát jsou televizní štáby seřazené podél&nbsp;celé jedné delší stěny. A nejsou to jen švédské štáby — k&nbsp;velkému překvapení švédských novinářů jsou tu štáby z&nbsp;celé Evropy. Na&nbsp;telefonické rozhovory jsem dal přednost deseti mediálním agenturám: Reuters, Associated Pressu, AFP, BBC, CNN, <literal>al-Džazíře</literal>, Techdirtu, Wired, Numéramě a TorrentFreaku. Všichni ostatní budou muset přijet na&nbsp;místo.</para>

<para>Sedím u&nbsp;stolu vepředu uprostřed, jako správný předseda strany. Je tu 150, možná 200&nbsp;lidí a navíc spousta reportérů. Vedle&nbsp;mě sedí Christian Engström, lídr naší kandidátky, a Rickard „Richie“ Olsson, můj dlouholetý kamarád, který se o&nbsp;straně dozvěděl jako první a teď v&nbsp;ní dělá vedoucího technického odboru. Amelia Andersdotterová, která je na&nbsp;druhém místě pirátské kandidátky, je na&nbsp;jiné povolební večeři ve&nbsp;své části země. Odpočet do&nbsp;vyhlášení výsledků povolebního průzkumu se blíží k&nbsp;nule. Už je to tady. Lidé začnou odpočítávat — ne, vykřikovat — sekundy nahlas.</para>

<para>DESET, DEVĚT, OSM, SEDM…</para>

<para>Na&nbsp;poslední chvíli znejistím, vezmu mikrofon a přes&nbsp;zvukovou aparaturu řeknu: „Pamatujte, že v&nbsp;těch číslech nejsou započítané předtermínové hlasy.“ Moje nejistota se za&nbsp;pár sekund ukáže jako zbytečná.</para>

<para>Od&nbsp;konce stolu na&nbsp;mě ve&nbsp;třech řadách míří asi třicet fotoaparátů, zatímco se na&nbsp;zeď promítají první výsledky. Umírnění bla bla, Středová strana bla bla, další strana bla bla. Objevuje se jeden sloupeček za&nbsp;druhým. V&nbsp;tu chvíli musím mít tep přes&nbsp;180, a to teprve čekám na&nbsp;verdikt.</para>

<para>„Pirátská strana. Sedm procent.“</para>

<para>Dav vybuchne. Střecha nadskočí. Od&nbsp;konce stolu na&nbsp;mě blikají blesky fotoaparátů jako šílené. Bujará radost v&nbsp;sále je tak silná, že by se dala krájet. Hlavou se mi honí všechno možné — všechno to napětí nahromaděné za&nbsp;tři roky se uvolní v&nbsp;jediném okamžiku. Když vidím sloupeček Pirátské strany ve&nbsp;výsledcích povolebního průzkumu, bezděky si dám jednu ruku před&nbsp;ústa a do&nbsp;očí se mi nahrnou slzy, naše volební vítězství je jisté. Za&nbsp;několik minut visí obrázek uslzeného pirátského předsedy na&nbsp;titulní stránce všech zpravodajských webů v&nbsp;zemi.</para>

<para>Vidět optimistické předpovědi v&nbsp;předvolebních průzkumech a spočítat si téměř jistou výhru je úplně jiná zkušenost než se večer po&nbsp;volbách dozvědět, že jste opravdu nějaká křesla vyhráli. To první je logická kalkulace. To druhé je ohromující příval emocí.</para>

<para>Pak si uvědomím, že se musím vzpamatovat a promluvit k&nbsp;přítomným lidem o&nbsp;našem fenomenálním úspěchu, takže za&nbsp;jásotu a pískání vystoupím na&nbsp;jeviště. Řeknu svým drahým kolegům, že dnešek je dnem, kdy si nová generace začíná brát zpět své občanské svobody, a jak to zatřese celým světem, a pak vytáhnu jedno své překvapení. Řeknu, že všichni známe naše stranická polotrika a bundy s&nbsp;logem a funkcí na&nbsp;zádech — aby nás lidé snadno poznali, měli jsme pro&nbsp;naše kontaktní osoby jednotné oblečení s&nbsp;nápisy typu „Piratpartiet, Obvodní vedoucí“ nebo „Piratpartiet, Mediální servis“ na&nbsp;zádech. Řeknu, že tato příležitost vyžaduje úplně novou řadu oblečení, a požádám Christiana Engströma, aby přišel na&nbsp;jeviště.</para>

<para>Než přijde na&nbsp;jeviště, vytáhnu zbrusu novou bundu s&nbsp;nápisem „Piratpartiet, Europoslanec“ na&nbsp;zádech a ukážu ji obecenstvu. Vypukne jásot. Předám mu ji se&nbsp;slovy „Gratuluji, Christiane.“ Dav šílí. „<literal>Chris-tian</literal>! <literal>Chris-tian</literal>! <literal>Chris-tian</literal>!“</para>

<para>Televizní štáby se seřadí do&nbsp;front na&nbsp;komentáře ode&nbsp;mne a Christiana Engströma. Když ode&nbsp;mne má většina reportérů vše potřebné, konečně si sednu, abych dojedl večeři. Tentokrát je mi jedno, jestli během&nbsp;plnění mých oficiálních povinností vystydla. Během&nbsp;jídla mě napadne zajímavá myšlenka. Švédsko má v&nbsp;Evropském parlamentu osmnáct křesel, ale dva měsíce po&nbsp;volbách se to bude rozšiřovat na&nbsp;dvacet křesel. Z&nbsp;osmnácti švédských křesel máme dostat jedno. Takže ze&nbsp;zvědavosti dnešní výsledky zadám do&nbsp;<literal>on-line</literal> simulace na&nbsp;webu Volebního úřadu, komu za&nbsp;dva měsíce připadnou křesla číslo devatenáct a dvacet, o&nbsp;kterých se taktéž rozhodlo v&nbsp;těchto volbách — ti dva lidé jen nastoupí do&nbsp;funkce o&nbsp;něco později.</para>

<para>Zadám výsledky. Zamrkám. Zkontroluji, jestli jsem je zadal správně. Zadám je ještě jednou a dostanu stejný výsledek. Zkontroluji ta čísla ještě jednou. Ne, není tam chyba. Usměji se, vezmu mikrofon a vystoupím na&nbsp;jeviště.</para>

<para>„Drazí kolegové,“ řeknu, „jak už víte, až se spočítají všechny hlasy, nejspíše do&nbsp;Bruselu pošleme Christiana Engströma. Ty hlasy říkají, že dostaneme křeslo v&nbsp;Evropském parlamentu.“ Lidé zajásají. „Jenže Švédsko za&nbsp;dva měsíce v&nbsp;Evropském parlamentu dostane další dvě křesla, místo&nbsp;osmnácti jich bude mít dvacet, a ta dvě křesla teď ve&nbsp;výsledcích neukazují. Zrovna jsem si nechal spočítat, kdo dostane křesla číslo devatenáct a dvacet.“ Usměji se a rozhlédnu se po&nbsp;sále.</para>

<para>„Do&nbsp;Bruselu posíláme i Amelii!“</para>

<para>Dav vybuchne. Střecha nadskočí. Opět.</para>
</epigraph>
</chapter>
